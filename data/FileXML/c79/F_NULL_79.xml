<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 79</placeName> </seg> </p> <p> <seg xml:id="c79_F79_p1" n="1">Comant le <persName ref="">Grant Kaan</persName> fist oncire <persName ref="">Na‹i›an</persName>.</seg> </p> <p/> <p> <seg xml:id="c79_F79_p2" n="2">Et quant le <persName ref="">Grant Kan</persName> soit que <persName ref="">Naian</persName> estoit pris, il comande qu’il soit mis a mort. </seg> <seg xml:id="c79_F79_p3" n="3">Et adonc fu mort en tel mainere com je voç dirai: car il fu envolupé en un <term ref="">tapis</term> et illuec fu tant moinés sa et la si estroitemant qu’il se morut. </seg><seg xml:id="c79_F79_p4" n="4"> Et por ce le fist morir en tel mainere: que il ne vuelen que le sanc dou leingnajes de l’enperer soit espandu sor la terre, ne que le soleil ne l’air le voie.</seg> </p> <p> <seg xml:id="c79_F79_p5" n="5">Et quant le <persName ref="">Grant Kaan</persName> ot vencu ceste bataille en tel mainere com voç avés hoï, tous les homes et lez baronz …†… nomerai ceste .IIII. provences. </seg> <seg xml:id="c79_F79_p6" n="6">La primer fu <placeName ref="">Ciorcia</placeName>, l’autre <placeName ref="">Cauli</placeName>, la terce <placeName ref="">Barscol</placeName>, la quarte <placeName ref="">Sichintingiu</placeName>.</seg> </p> <p> <seg xml:id="c79_F79_p7" n="7">Et aprés que le <persName ref="">Grant Kaan</persName> ot ce fait et vencu cest bataille, les generasionz des jens qui hi estoient, <persName ref="">saracinç</persName>, <term ref="">ydres</term> et <persName ref="">juif</persName> et maintes autres jens que ne creoent en Dieu, fasoient gas de la cruis que <persName ref="">Naian</persName> avoit aportés sor sun gonfanonç et disoient contre les <persName ref="">cristienz</persName> que i estoient: </seg> <seg xml:id="c79_F79_p8" n="8">«Veés comant la crois dou vostre dieu a aidiés <persName ref="">Naian</persName> qui estoit cristienç!». </seg> <seg xml:id="c79_F79_p9" n="9">Il en fasoient si grant gas et |35d| si grant escherne qu’ele vindrent devant le <persName ref="">Grant Chan</persName>. Et quant le <persName ref="">Grant Chan</persName> oï ce, il dist maus a celz que gas en fasoient devant elz. </seg> <seg xml:id="c79_F79_p10" n="10">Puis apelle mant <persName ref="">cristienz</persName> qe illuec estoient et il comance a conforter et dit: </seg> <seg xml:id="c79_F79_p11" n="11">«Se la crois dou vostre dieu ne a aidiés <persName ref="">Naian</persName>, elle a fait grant raisonz: por ce qe elle est bone ne devoit faire se bien non et droit; <persName ref="">Naian</persName> estoit{e} desliaus et traitres que venoit contre son seingnors, et por ce est grant droit de ce qe li est avenu. Et la crois dou vostre dieu fist bien se elle ne l’‹a› aidé contre droit. Por ce q’ele est bone couse ne devoit faire autre qe bien». </seg> <seg xml:id="c79_F79_p12" n="12">Les <persName ref="">cristiens</persName> responderent au <persName ref="">Grant Kan</persName>: «Grandisme sire, font il, vos dites bien verités, car la crois ne vost faire maus ne desliautés come fasoit <persName ref="">Naian</persName>, qe estoit traites et desloiaus contre son seingnors, et il a bien eu ce de qe elle estoit doingne». </seg> <seg xml:id="c79_F79_p13" n="13">Tel paroles furent entre le <persName ref="">Grant Chan</persName> e les <persName ref="">cristiens</persName> de la crois qe <persName ref="">Naian</persName> avoit aportés sor s’ainsegne.</seg> </p> <p/> </div> 