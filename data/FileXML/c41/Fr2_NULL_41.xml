<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 41</placeName> </seg> </p> <p> <seg n="">Comment le <persName ref="">Viel</persName> fet parfez ses <persName ref="">Hasisins</persName>. .XLI.</seg> </p> <p> <seg n=""> </seg> </p> <p> <seg xml:id="c41_Fr241_p1" n="1">Quant il se treuvent leens et il se voient en si beau lieu, il cuident estre en paradis vraiement. </seg><seg xml:id="c41_Fr241_p2" n="2"> Les dames et les damoiseles les soulagent touz jours a leur volenté ‹...› n’istroient da laiens. </seg><seg xml:id="c41_Fr241_p3" n="3"> Le seigneur <persName ref="">Viel</persName>, que je vous ai dit, si tient sa court noble et grant et fait acroire a cele simple gent qui li est entour que il est un grant prophete: et ainsi le croient certainement. </seg> <seg xml:id="c41_Fr241_p4" n="4">Et quant il veut avoir de ses <persName ref="">Hasisins</persName> pour envoier les en aucun lieu, si leur fait donner de |16d| ce buvrage a aucun qui sont en cel jardin et si le fait porter en son palais. </seg> <seg xml:id="c41_Fr241_p5" n="5">Et quant il est esveilliez, si se treuve hors de son paradis en ce chastel, de quoy il en a moult grant merveille et n’en est pas trop aise. </seg><seg xml:id="c41_Fr241_p6" n="6"> Le <persName ref="">Viel</persName> le fait venir devant lui et si s’umilie moult vers lui, comme celui qu’il croient qu’il soit vrais prophetes. </seg> <seg xml:id="c41_Fr241_p7" n="7">Et il leur demande dont il viennent. </seg><seg xml:id="c41_Fr241_p8" n="8"> Et il dient que il viennent de paradis, et dient que il est tel comme <persName ref="">Mahommet</persName> dist en leur loy. </seg><seg xml:id="c41_Fr241_p9" n="9"> Et li autre qui ce oient et ne l’ont veu, si y ont grant volenté d’aler.</seg> </p> <p> <seg xml:id="c41_Fr241_p10" n="10">Et quant il veut faire occirre un grant seigneur, si leur dist: «Alez et occiez tel personne. </seg><seg xml:id="c41_Fr241_p11" n="11"> Et quant vous serés retournez je vous ferai porter a mes angles en paradis. </seg><seg xml:id="c41_Fr241_p12" n="12"> Et se vous morez la, je manderai a mes angles qui vous porteront arrieres en paradis». </seg><seg xml:id="c41_Fr241_p13" n="13"> Et ainsi leur fasoit acroire de quoi il fesoient tuit son commandement, qu’il ne lessoient pour nul peril, pour le grant talent que il avoient de tourner arriere en son paradis. </seg><seg xml:id="c41_Fr241_p14" n="14"> Et par ceste maniere faisoit le <persName ref="">Viel</persName> occirre touz ceus que il leur commandoit. </seg><seg xml:id="c41_Fr241_p15" n="15"> Et pour doute que les seigneurs avoient dit de lui, si li rendoient treu pour avoir pais a lui et amitié.</seg> </p> </div> 