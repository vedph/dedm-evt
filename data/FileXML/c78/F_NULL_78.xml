<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 78</placeName> </seg> </p> <p> <seg xml:id="c78_F78_p1" n="1">Ci comance de la bataille dou <persName ref="">Grant Kaan</persName> et de <persName ref="">Nayan</persName> son oncle.</seg> </p> <p/> <p> <seg xml:id="c78_F78_p2" n="2">Et que voç en diroie? Quant l’aube dou jor de la bataille fu venu, adonc aparut le <persName ref="">Grant Chan</persName> sor un tertres qui estoi{e}t en la plaingne: la, <persName ref="">Naian</persName> estoit atendés, qe demoroient mult seuramant com celz que ne creoent por ren dou monde qe illuec venist nulles jens por lor fer domajes, et ce estoit l’achaison qe il demoroient a si grant seurté et ne fasoient garder lor canp ne ne avoient nulle |35a| eschar{a}gaite ne avant ne areres. </seg> <seg xml:id="c78_F78_p3" n="3">Le <persName ref="">Grant Kaan</persName> estoit sor le <term ref="">tertres</term> que voç ai contés sor une <term ref="">bertresche</term> ordree sor quatre <term ref="">leofans</term>; il avoit sor lui s’a‹n›seingne si haut qe bien pooit estre veue de toutes pars. </seg> <seg xml:id="c78_F78_p4" n="4">Sez jens estoient tuit eschieré a .XXXM. a .XXXM., et environnent tout le canp en un moment. </seg><seg xml:id="c78_F78_p5" n="5"> Et avech chascun home a <term ref="">cheval</term> avoit un home a pié derere a la crope dou <term ref="">cheval</term>, con la{i}nce en main. </seg> <seg xml:id="c78_F78_p6" n="6">En tel mainere com vos avés hoï estoit le <persName ref="">Grant Kaan</persName> con sez jens atiré, con sez esceles environ le canp de <persName ref="">Naian</persName> por conbatre con elz.</seg> </p> <p> <seg xml:id="c78_F78_p7" n="7">Et quant <persName ref="">Naian</persName> et sez homes on veu le <persName ref="">Grant Kaan</persName> con sez jens environ lor canp, il en furent tuit esbaïs: il corent as armes, il s’aparoilent tostainemant et font lor eschiele bien et ordreement. </seg> <seg xml:id="c78_F78_p8" n="8">Endementier qe andeus partes estoient aparoillés qe ne avoient que dou ferir, adonc peust l’en veoir et oïr soner maint estroment et maintes <term ref="">channes</term>, et chanter a aute vois, car sachiés qe les uçance des <persName ref="">Tartars</persName> sunt tielz: car, quant il sunt atiré et aschieré por conbatre, il ne seroient en la bataile jusque a tant qe les <term ref="">naccar</term> ne sonent, ce sunt celz de lor chevetain. </seg> <seg xml:id="c78_F78_p9" n="9">Et endementier qe les <term ref="">naccar</term> ne sonent, adonc tous les plosors des <persName ref="">Tartars</persName> sonent lor enstrumens et chantent. </seg> <seg xml:id="c78_F78_p10" n="10">Et ce estoit le porcoi le so|ner |35b| e le chanter hi estoit si grant, e d’une part et d’autre. </seg><seg xml:id="c78_F78_p11" n="11"> Et quant toutes les jens furent bien aparoilliés d’andeus pars, atant comencent a soner les grant <term ref="">nacar</term> dou <persName ref="">Grant Chan</persName>. </seg> <seg xml:id="c78_F78_p12" n="12">Et tantost que les <term ref="">nachar</term> conmancent a soner, atant ne font deleament, mes laisse corre les une jens vers le autre, con <term ref="">ars</term> et con espee et con <term ref="">macque</term> et pou de lances, mes les homes a piés aveient bien <term ref="">abalestre</term> et autre armaüres asseç. </seg> <seg xml:id="c78_F78_p13" n="13">Et qe voç en diroie? Il conmancent la meslee mout cruele et felonese: or poit l’en veoir voler sagites, car toit l’air n’estoit plein come ce il fuist pluie; or poit bien veoir chevalers et <term ref="">chevaus</term> mort caoir a la tere; il hi estoit si grant la grïé et remoute que l’en ne oïst le dieu tonant. </seg> <seg xml:id="c78_F78_p14" n="14">Et sachiés que <persName ref="">Naian</persName> estoit cristienz bateiçieuç et a ceste bataille avoit il la crois de Crist sor la enseingne.</seg> </p> <p> <seg xml:id="c78_F78_p15" n="15">Et por coi voç firoie je lonch conte? Sachiés tout voirement qe cele fu la plus perilieuse bataile et la plus dotouse qe jamés fust veue, ne a nostre tens ne furent tantes jens en un canp a bataille et propemant homes a <term ref="">chevaus</term>. </seg> <seg xml:id="c78_F78_p16" n="16">Il hi morurent tant homes et d’une part et d’autre qe ce estoit mervoille a veoir. </seg><seg xml:id="c78_F78_p17" n="17"> Elle dure, ceste meslee, dou mai{n}tin jusque a midi, mes au dereain venqui la bataille le <persName ref="">Grant Kaan</persName>. </seg> <seg xml:id="c78_F78_p18" n="18">Quant <persName ref="">Naian</persName> et sez homes virent qu’il ne |35c| pooient plus sofrir, il se mistrent en fuie, mes ce ne vaut lor rien, car <persName ref="">Naian</persName> fu pris et tous sez baronz et ses homes se rendirent con lor armes au <persName ref="">Grant Chan</persName>.</seg> </p> </div> 