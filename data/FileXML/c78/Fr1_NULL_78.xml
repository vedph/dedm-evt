<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 78</placeName> </seg> </p> <p> <seg n="">Et dit le .LXXVIII. chapitre le commencement de la bataille du <persName ref="">Grant Caan</persName> et de <persName ref="">Naian</persName> le traïteur.</seg> </p> <p/> <p> <seg xml:id="c78_Fr178_p1" n="1">Que vous en diroie je? </seg><seg xml:id="c78_Fr178_p2" n="2"> Quant il fu jour, le <persName ref="">Grand Caan</persName> atout son ost vint sus un grant tertre au plain, la ou <persName ref="">Naian</persName> estoit qui atendoit moult seürement, comme cil qui ne creüst pour riens du monde que iluec venist nule gent pour eulz faire domage.</seg> </p> <p> <seg xml:id="c78_Fr178_p3" n="3">Et c’estoit la raison pour quoi il estoient en si grant seürté et ne faisoient nule garde, quar il n’avoient onques riens seü de la venue au <persName ref="">Grant Caan</persName>, si comme je vous ai dit, pour ce que les voies estoient si bien gardees et aussi que il estoient moult loins en sauvages lieus. </seg> <seg xml:id="c78_Fr178_p4" n="4">Et plus y avoit de .XXX. journees jusques au <persName ref="">Grant Caan</persName>, mais il i ala chevauchant en .XX. jourz atout son ost pour la grant volenté qu’il avoit de lui encontrer. </seg> </p> <p> <seg xml:id="c78_Fr178_p5" n="5">Que vous diroie je? </seg><seg xml:id="c78_Fr178_p6" n="6"> Le <persName ref="">Grant Caan</persName> fu sus le tertre et fist faire une grant <term ref="">breteche</term> sus .IIII. grans <term ref="">olifans</term> bien ordenee et avoit desus s’enseigne qui estoit si haute que bien le pooit on veoir de toutes pars. </seg> <seg xml:id="c78_Fr178_p7" n="7">Sa gent estoit tout par .XXX.M et avoit la plus grant part de ses hommes a <term ref="">cheval</term> et avoit en chascune partie un homs a pié, derriere la crupe de sa beste, qui tenoit une lance en sa main. </seg> <seg xml:id="c78_Fr178_p8" n="8">Quar ainssi estoient ordené toute la gent a pié atout lances en ceste maniere si que tuit li champ en estoient couvert, et ainssi estoit appareillie l’ost du <persName ref="">Grant Caan</persName> pour combatre.</seg> </p> <p> <seg xml:id="c78_Fr178_p9" n="9">Et quant <persName ref="">Naiam</persName> vit ce, si coururent tuit aus armes moult esbahiz et s’apareillierent moult bien et firent leur eschieles ordeneement. </seg><seg xml:id="c78_Fr178_p10" n="10"> Endementres qu’il estoient tuit appareillié d’une part et d’autre de la bataille, si comme je vous ai dit, que il n’i avoit autre que du ferir, adont poïst on oïr maint estrumens de moult de manieres et chanter touz a haute vois.</seg> </p> <p> <seg xml:id="c78_Fr178_p11" n="11">Quar l’usance des <persName ref="">Tartars</persName> est si faite que, avant que les <persName ref="">Tartars</persName> entrent en bataille, chascuns chante et [s]onne un de leur estrumens a .II. cordes moult plaisans a ouïr. </seg> <seg xml:id="c78_Fr178_p12" n="12">Et demeurent ainsi en cele eschiele chantant et sonnant moult bien jusques a tant que le <term ref="">nacaire</term> du <persName ref="">Grant Seignour</persName> sonne. </seg> <seg xml:id="c78_Fr178_p13" n="13">Et maintenant qu’il a commencié a sonner, si commence erraument la bataille d’une part et d’autre, quar autrement devant le son du grant <term ref="">nacaire</term> du <persName ref="">Grant Seigneur</persName> nuls n’oseroit commencier la bataille. </seg> <seg xml:id="c78_Fr178_p14" n="14">Si qu’en chantant et en sonnant, quant tuit furent appareillié, si commencierent a sonner le[s] grant <term ref="">nacaire[s]</term> du <persName ref="">Grant Caan</persName> et li autres de <persName ref="">Naian</persName> commença aussi a sonner. </seg> <seg xml:id="c78_Fr178_p15" n="15">Et maintenant commença la bataille d’une part et d’autre moult forment. </seg><seg xml:id="c78_Fr178_p16" n="16"> Se coururent sus aus dars et aus lances et aus <term ref="">maces</term> et aus espees et aus <term ref="">arbalestes</term>, que gent a pié ont, si felonnessement que ce est une merveilles a veoir. </seg> <seg xml:id="c78_Fr178_p17" n="17">Or poïst on veoir voler saietes d’une part et d’autre tant que tuit li <term ref="">airs</term> en estoit couvers et estoit comme espesse pluie. </seg> <seg xml:id="c78_Fr178_p18" n="18">Or peust on veoir <term ref="">chevaus</term> et chevaliers cheoir mors d’une part et d’autre tant que toute la terre en estoit couverte. </seg><seg xml:id="c78_Fr178_p19" n="19"> Il y avoit si grant cri d’une part et d’autre que l’en n’i oïst pas Dieu tonnant, quar la bataille fu moult aspre et moult felonnesse et ne s’espargnierent de riens d’ocirre l’un l’autre.</seg> </p> <p> <seg xml:id="c78_Fr178_p20" n="20">Que vous en feroie je lonc conte? </seg><seg xml:id="c78_Fr178_p21" n="21"> Sachiez que ce fu sanz faille la plus perilleuse bataille et la plus douteuse que jamais soit veüe, ne onques de nostre temps en champ ne furent tant de gent pour faire bataille n’assamblerent comme cil firent, et proprement gent a <term ref="">cheval</term>, quar bien furent largement que d’une part que d’autre .VII. cens et .LX. mil hommes a <term ref="">cheval</term>, sans les gens a pié qui furent moult grant nombre. </seg> <seg xml:id="c78_Fr178_p22" n="22">Cele bataille dura du matin jusques [a midi], mais au derrain, si comme il plot a Dieu et a la raison du <persName ref="">Grant Caan</persName>, ot il la victoire.</seg> </p> <p> <seg xml:id="c78_Fr178_p23" n="23">Et perdi la bataille <persName ref="">Naian</persName> et fu desconfit et vaincu si que, quant <persName ref="">Naian</persName> vit la grant force d’armes que cil du <persName ref="">Grant Caan</persName> faisoient, si ne les porent plus souffrir en nule maniere. </seg> <seg xml:id="c78_Fr178_p24" n="24">Si se mistrent erraument a la voie, mais a <persName ref="">Naian</persName> ne valut riens, quar il fu pris et retenus et tuit li baron qui avec lui estoient. </seg> <seg xml:id="c78_Fr178_p25" n="25">Si le rendirent au <persName ref="">Grant Caam</persName> atout ses armes. </seg> </p> <p> <seg xml:id="c78_Fr178_p26" n="26">Et sachiez vraiement que <persName ref="">Naian</persName> estoit crestiens baptiziés et portoit en s’enseigne la croiz, mais il ne li valut riens pour ce qu’il aloit contre son seignour a grant tort, quar il estoit homs au <persName ref="">Grant Caam</persName> et devoit sa terre tenir de lui, si comme tuit si ancestre avoient fait.</seg> </p> </div> 