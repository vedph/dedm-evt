<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 17</placeName> </seg> </p> <p> <seg n="">Comment messire <persName ref="">Nicolas</persName> et messires <persName ref="">Maffé</persName> et <persName ref="">Marc</persName> demanderent congié au <persName ref="">Seigneur</persName>. .XVII.</seg> </p> <p/> <p> <seg xml:id="c17_Fr217_p1" n="1">Quant les .II. freres et <persName ref="">Marc</persName> orent demouré avec le <persName ref="">Seigneur</persName> tant com vous avez oÿ, si penserent entr’eus de retourner en leur contrees, car bien en estoit desormais temps. </seg> <seg xml:id="c17_Fr217_p2" n="2">Il demanderent pluseurs foiz congié au <persName ref="">Seigneur</persName>, et priant lui moult doucement: mes il les amoit tant et les tenoit si volentiers en tour lui que il ne leur vouloit donner congié pour riens |7c| du monde.</seg> </p> <p> <seg xml:id="c17_Fr217_p3" n="3">Or avint que en celle saison morut la royne <persName ref="">Bolgara</persName>, la fame <persName ref="">Argon</persName>, le <persName ref="">seigneur du Levant</persName>; et lessa en son testament que nulle dame ne poïst seïr en sa chaiere ne estre fame d’<persName ref="">Argon</persName> se ne fust de son lignage, si que <persName ref="">Argon</persName> prist .III. de ces barons que on nommoit ainssi: le premier <persName ref="">Oulatay</persName>, le secont <persName ref="">Apusca</persName>, le tiers <persName ref="">Coia</persName>; et les envoia en son message au <persName ref="">Grant Kaam</persName>, avec moult bele compaignie, qu’il li deust envoier une fame qui fust du lignage de la royne <persName ref="">Bolcara</persName>, sa fame, qui morte estoit, pour soi marier. </seg> <seg xml:id="c17_Fr217_p4" n="4">Et quant ces .III. barons furent venuz au <persName ref="">Grant Kaam</persName>, si li dirent leur messagerie et ce pour quoi il estoient la venu. </seg> <seg xml:id="c17_Fr217_p5" n="5">Le <persName ref="">Grant Kaam</persName> les re[ç]ut honnorablement et leur fist grant joie et grant feste. Puis envoia pour une dame qui avoit a non <persName ref="">Cogatra</persName>, qui estoit du lignage a cele royne <persName ref="">Bolcara</persName> qui morte estoit. Et estoit joenne de .XVII. ans, moult bele dame et avenant. </seg><seg xml:id="c17_Fr217_p6" n="6"> Et quant elle fu venue, si dist ans .III. barons que ceste estoit celle que il demandoient. </seg><seg xml:id="c17_Fr217_p7" n="7"> Et cil respondirent que il leur plaisoit bien. </seg> </p> <p> <seg xml:id="c17_Fr217_p8" n="8">Et, entretant, retorna messire <persName ref="">Marc</persName> d’<placeName ref="">Inde</placeName>, qui estoit alez pour embasaour du <persName ref="">Seigneur</persName>, et conta les diversités que il avoit veues en son chemin et comment il estoit alez par moult diverses mers. </seg> <seg xml:id="c17_Fr217_p9" n="9">Et les .III. barons, qui orent veu messire <persName ref="">Nicole</persName> |7d| et messire <persName ref="">Maffé</persName> et mesire <persName ref="">Marc</persName> qui estoient latins et sages hommes a grant merveilles, et si pensserent entr’euls de mener les avec euls, car leur entente estoit de retourner en leur païs par mer, pour la dame, pour le grant travail qui est a cheminer tant par terre. </seg> <seg xml:id="c17_Fr217_p10" n="10">Et d’autre part il les menerent volentiers avec euls pource que il savoient que il avoient veu et seu et cerchié moult de la <placeName ref="">mer d’Inde</placeName> et de ces contrees par la ou il devoient aler, et proprement messire <persName ref="">Marc</persName>. </seg> <seg xml:id="c17_Fr217_p11" n="11">Si alerent au <persName ref="">Grant Kaam</persName> et li demanderent en grace que il envoiast avec euls les .III. <persName ref="">latins</persName> car il vouloient retorner par mer. </seg> <seg xml:id="c17_Fr217_p12" n="12">Le <persName ref="">Seigneur</persName>, qui tant amoit ces .III. <persName ref="">latins</persName>, comme je vous ai conté, a moult grant poine le fist et donna congié aus .III. <persName ref="">latins</persName> que il deussent aler avec les .III. barons, et pour compaignier la dame aussi.</seg> </p> </div> 