<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 17</placeName> </seg> </p> <p> <seg n="">Ci devise le .XVII. chapitre comment mesire <persName ref="">Nicolo</persName> et mesire <persName ref="">Mafe</persName> et <persName ref="">Marc</persName> [demanderent] congié au <persName ref="">Seigneur</persName>.</seg> </p> <p/> <p> <seg xml:id="c17_Fr117_p1" n="1">Quant les .II. freres et <persName ref="">Marc</persName> orent demouré avec le <persName ref="">Seignour</persName> tant com vous avez oÿ, si penserent entr’eulz de retourner en lor contrees, car bien en estoit hui mais tans. </seg> <seg xml:id="c17_Fr117_p2" n="2">Il demanderent pluseurs fois congié au <persName ref="">Seignour</persName> [en] priant li moult doucement, mais il les amoit tant et les tenoit si volentiers entour lui que il ne leur vouloit respondre pour riens du monde.</seg> </p> <p> <seg xml:id="c17_Fr117_p3" n="3">Or avint que en celle saison morut la roÿne <persName ref="">Bolgata</persName>, la femme <persName ref="">Argon</persName>, le <persName ref="">seignour du Levant</persName>, et laissa en son testament que nule ne pense jesir sus [sa] chaiere ne estre femme d’<persName ref="">Argon</persName> se ne fust de son lignage d’elle, si que <persName ref="">Argons</persName> prist .III. barons qui [se] nommoient ainsi: le premier <persName ref="">Eulatay</persName>, le secont <persName ref="">Apusca</persName>, le tiers <persName ref="">Coia</persName>, et les envoia ses messages au <persName ref="">Grant Caam</persName> avec moult bele compaignie, que il li deust envoier une dame qui fust du lignage <persName ref="">Bolgara</persName> la roÿne, sa femme qui morte estoit, pour marier soi.</seg> </p> <p> <seg xml:id="c17_Fr117_p4" n="4">Et quant [ces].III. baron furent venu au <persName ref="">Grant Caan</persName>, si [li] distrent lor message et ce por quoi <persName ref="">Argons</persName> les avoit envoiez. </seg> <seg xml:id="c17_Fr117_p5" n="5">Le <persName ref="">Grant Caan</persName> les reçut hounourablement et leur fist grant joie et grant feste, puis [manda] une dame qui avoit non <persName ref="">Cogatra</persName>, qui estoit du lignage a celle roÿne [<persName ref="">Bolgara</persName>] qui morte estoit, et estoit jone de .XVII. anz, moult bele dame et avenant. </seg><seg xml:id="c17_Fr117_p6" n="6"> Et quant elle fu venue, si dist aus .III. barons que ceste estoit celle qu’il demandoient. </seg><seg xml:id="c17_Fr117_p7" n="7"> Et cil respondirent qu’il leur plaisoit bien.</seg> </p> <p> <seg xml:id="c17_Fr117_p8" n="8">Et en tant [retourna] mesire <persName ref="">Marc</persName> d’<placeName ref="">Ynde</placeName>, qui estoit alez pour embostioz le <persName ref="">Seignour</persName>, et conta les diversitez qu’il avoit veues en son chemin et comment il estoit alez par diverses mers. </seg> <seg xml:id="c17_Fr117_p9" n="9">Et les trois barons, qui orent veu monseignour <persName ref="">Nicolo</persName> et mesire <persName ref="">Mafe</persName> et mesire <persName ref="">Marc</persName>, [qui] estoient latins et sages homme, s’en furent moult esmerveillié, si penserent entr’eulz de mener les avec euls, car lor entendement estoit de retourner en leur paÿs par mer pour la dame, pour le grant travail qui est a cheminer tant par terre. </seg> <seg xml:id="c17_Fr117_p10" n="10">Et d’autre part, il les menerent volentiers avec eulz pour ce que il savoient que il avoient veu et cherchié moult de la <placeName ref="">mer d’Ynde</placeName> et de celes contrees par la ou il devoient aler, et proprement mesire <persName ref="">Marc</persName>.</seg> </p> <p> <seg xml:id="c17_Fr117_p11" n="11">Si alerent au <persName ref="">Grant Caan</persName> et li demanderent en grace que il mandast avec euls les .III. barons latins car il vouloient retorner par mer. </seg> <seg xml:id="c17_Fr117_p12" n="12">Le <persName ref="">Seignour</persName>, qui tant amoit les .III. <persName ref="">Latins</persName> com je vous ai conté, a grant envi[s] [le] fist et donna congié aus .III. <persName ref="">Latins</persName> que il deussent aler avec ces .III. barons por compaignier la dame aussi.</seg> </p> </div> 