<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 67</placeName> </seg> </p> <p> <seg n="">Ci dit le .LXVII. chapitre de la bataille de <persName ref="">Chingins Caan</persName> et de <persName ref="">Prestre Jehan</persName>, qui fu occis.</seg> </p> <p/> <p> <seg xml:id="c67_Fr167_p1" n="1">Aprés ces .II. jours, quant les os se furent bien reposez, si s’armerent andeuz les parties et se combatirent ensamble durement, et fu la greignour bataille qui onques fust veue, et y ot moult grant ocision d’une part et d’autre. </seg><seg xml:id="c67_Fr167_p2" n="2"> Mais au derrain vainqui la bataille <persName ref="">Chingin Caan</persName> et fu en cele bataille occis <persName ref="">Prestre Jehan</persName>. </seg> <seg xml:id="c67_Fr167_p3" n="3">Et de ce jour en avant perdi toute sa terre, que <persName ref="">Chingins Caan</persName> la conquestoit touz les jourz. </seg> <seg xml:id="c67_Fr167_p4" n="4">Et vous di que puis cele bataille regna <persName ref="">Chingins Caan</persName> .VI. ans et ala touz jourz conquestant maintes provinces et maintes citez et maint chastel.</seg> </p> <p> <seg xml:id="c67_Fr167_p5" n="5">Mais au chief de .VI. ans ala asseir un chastel que l’en nommoit <placeName ref="">Calicuy</placeName> et yluec fu feruz d’une saiete ou genoul, si que il morut du cop, dont ce fu grant domages, pour ce que il estoit preudomme et sage.</seg> </p> <p> <seg xml:id="c67_Fr167_p6" n="6">Or vous ai devisé comment li <persName ref="">Tartar</persName> orent premierement seignour <persName ref="">Chingins Caan</persName> et comment il vainqui premierement <persName ref="">Prestre Jehan</persName>. </seg><seg xml:id="c67_Fr167_p7" n="7"> Si vous conterons qui regna aprés et de lor coustumes et de lor usances.</seg> </p> </div> 