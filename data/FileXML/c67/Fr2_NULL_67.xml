<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 67</placeName> </seg> </p> <p> <seg n="">Ci devise de la bataille de <persName ref="">Cinguins Kaam</persName> et de <persName ref="">Prestre Jehan</persName>. .LXVII.</seg> </p> <p/> <p> <seg xml:id="c67_Fr267_p1" n="1">Et aprés ces .II. jours, quant les ols se furent bien reposees, si s’arment andeus les parties et se combatirent ensemble durement: et fu la greigneur bataille qui ont fust veue, et ot moult grant mortalité et d’une part et d’autre, mes au derrain vainqui la bataille <persName ref="">Cinguins Kaam</persName>. </seg> <seg xml:id="c67_Fr267_p2" n="2">Et fu en ceste bataille occis <persName ref="">Prestre Jehan</persName>; et de ce jour en avant perdi toute sa terre, que <persName ref="">Cinguins Kaam</persName> la conquesta chascun jour. </seg> <seg xml:id="c67_Fr267_p3" n="3">Et vous di que, depuis celle bataille, regna <persName ref="">Cinguins Kaam</persName> .VI. ans, dont il ala conquestant touzjours maintes provinces et mainte cité et maint chastel. </seg> <seg xml:id="c67_Fr267_p4" n="4">Mes, au chief de .VI. ans, ala en .I. chastel, qui avoit non <placeName ref="">Calacuy</placeName>, et illec fu ferus d’une saiete ou genoul, si que il morut du coup, dont ce fu grant domages, pource que il estoit preudomme et sage. </seg> </p> <p> <seg xml:id="c67_Fr267_p5" n="5">Or vous ai devisé comment les <persName ref="">Tatars</persName> orent premierement seigneur qui avoit non <persName ref="">Cinguins Kaam</persName> et comment il vainqui premierement le <persName ref="">Prestre Jehan</persName>. </seg><seg xml:id="c67_Fr267_p6" n="6"> Si vous conterai qui regna aprés et de leur coustumes et de |24c| leur usages.</seg> </p> </div> 