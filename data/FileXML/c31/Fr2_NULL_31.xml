<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 31</placeName> </seg> </p> <p> <seg n="">Ci dist des troys roys qui retournerent. .XXXI.</seg> </p> <p/> <p> <seg xml:id="c31_Fr231_p1" n="1">Quant il orent chevauchié pluseurs journees, si dirent qu’il vouloient veoir ce que l’enfant leur avoit donné. </seg><seg xml:id="c31_Fr231_p2" n="2"> Si ouvrirent la boeste, et trouverent dedens une pierre. </seg><seg xml:id="c31_Fr231_p3" n="3"> Quant il la virent, si orent grant merveille: que ce pooit estre que l’enfant leur avoit donné, et pour quel senefiance. </seg><seg xml:id="c31_Fr231_p4" n="4"> Et la senefiance fu pour ce que, quant il presenterent a l’enfant leur offrandes, si les prist toutes .III., |12d| que il estoit vrais dieus et vrais roys et vrais mires; et qu[e] la foy que il avoient commenciee devoit estre ferme en euls comme pierre ferme, si que, pour cele achoison orent de l’enfant la pierre en cele senefiance, car il sot bien leur pensees. </seg><seg xml:id="c31_Fr231_p5" n="5"> Et euls, qui ne sorent pas que la pierre portoit la dite senefiance, si la getierent en .I. puis. </seg><seg xml:id="c31_Fr231_p6" n="6"> Et de maintenant descendi du ciel .I. feu ardant qui descendi ou puis la ou la pierre avoit esté getee. </seg><seg xml:id="c31_Fr231_p7" n="7"> Et quant les .III. roys virent ceste merveille, si furent tuit esbahiz et furent moult repentant de ce qu’il avoient la piere getee, car bien aper[ç]urent adonc la senefiance qui estoit grans et bonne. </seg><seg xml:id="c31_Fr231_p8" n="8"> Il pristrent maintenant de cel feu et l’emporterent en lor païs et le mistrent en une leur yglise moult belle et moult riche. </seg><seg xml:id="c31_Fr231_p9" n="9"> Et toutefoiz le font ardre et l’aourent comme dieu, et tuit leur sacrefice que il font cuisent avec cel feu. </seg><seg xml:id="c31_Fr231_p10" n="10"> Et se il avient aucune foiz que le feu soit estaint, il vons aus autres cités la entour, qui celle meïsmes foy tienent, et se font donner de leur feu et le portent en leur eglise. </seg><seg xml:id="c31_Fr231_p11" n="11"> Et c’est l’achoison pour quoi les gens de ceste contree aourent le feu. </seg><seg xml:id="c31_Fr231_p12" n="12"> Et maintes foiz y vons .X. journees a trouver de ce feu. </seg><seg xml:id="c31_Fr231_p13" n="13"> Einsi le conterent ceus de celui chastiau a messire <persName ref="">Marc Pol</persName>, et li affermerent par verité que ainssi avoit esté et que l’un des .III. roys avoit esté d’une cité qui a non <placeName ref="">Saba</placeName>, et l’autre de <placeName ref="">Ava</placeName>, et le |13a| tiers de celui chastiau ou il aouroient le feu avec toute celle contree. </seg> </p> <p> <seg xml:id="c31_Fr231_p14" n="14">Or vous ai conté de ce; si vous conterons des contrees de <placeName ref="">Perse</placeName> et de leur coustumes.</seg> </p> </div> 