<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 31</placeName> </seg> </p> <p> <seg n="">Ci dit le .XXXI. chapitre des .III. roys qui retournoient.</seg> </p> <p/> <p> <seg n=""></seg><seg xml:id="c31_Fr131_p1" n="1"> Quant il orent chevauchié pluseurs journees, si orent voloir de veïr ce que l’enfant leur avoit donné, si ouvrirent la boiste et trouverent dedenz une pierre. </seg><seg xml:id="c31_Fr131_p2" n="2"> Quant il la virent, si orent moult grant merveille que ce pooit estre que l’enfant leur avoit donné et pour quele senefiance. </seg><seg xml:id="c31_Fr131_p3" n="3"> Et la senefiance fu (por ce que, quant il presenterent a l’enfant [leur offrandes], si les prist toutes .III., et il distrent que, puis qu’il les avoit prises toutes .III., qu’il estoit vrais diex et vrais roys et vrais mire) [que] la foy qu’il avoient encommenciee [deust] estre ferme en eulz comme pierre ferme; si que, pour ceste achoison, orent de l’enfant la pierre en cele senefiance pour ce que il savoit bien leur pensees.</seg> </p> <p> <seg xml:id="c31_Fr131_p4" n="4">Et [eulz] qui ne sorent pas que la dite pierre portast la [dite] senefiance, si la jeterent en un puis, et maintenant descendi du ciel un feu ardant, qui descendi ou puis ou la pierre avoit esté jetee. </seg><seg xml:id="c31_Fr131_p5" n="5"> Et quant les .III. roys virent ceste merveille, si demourerent tout esbahi et furent moult repenti de ce que il avoient la pierre jetee, car bien aperçurent adont la senefiance qui grant estoit et bonne. </seg><seg xml:id="c31_Fr131_p6" n="6"> Il pristrent maintenant de ce feu et l’emporterent en leur paÿs et le mistrent en une leur eglyse, moult belle et riche, et le font touz jourz ardre et l’aourent comme dieu, et tuit leur sacrefices que il font cuisent avec [ce] feu. </seg><seg xml:id="c31_Fr131_p7" n="7"> Et se il avient aucune fois que le feu fust estaint, il vont aus autres citez la entour, qui cele meïsmes foy tiennent, et se font donner de leur feu et le portent en leur eglyse. </seg><seg xml:id="c31_Fr131_p8" n="8"> Et ce fu l’achoison pour quoi les gens de cele contree aourent le feu. </seg><seg xml:id="c31_Fr131_p9" n="9"> Et si avient maintes foiz que il vont bien .X. journees loing pour querre de ce feu. </seg><seg xml:id="c31_Fr131_p10" n="10"> Ainssi le [conterent] cil de celui chastiau au dit messire <persName ref="">Marc Pol</persName> et li affermerent pour verité que ainssi avoit esté et que li uns des .III. roys avoit esté d’une cité qui avoit non <placeName ref="">Sabat</placeName> et l’autre de [<placeName ref="">Ava</placeName>] et li tiers de celui chastel [ou il aouroient] le feu avec toute cele contree.</seg> </p> <p> <seg xml:id="c31_Fr131_p11" n="11">Or vous ai je conté de ce, si vous conterai des contrees de <placeName ref="">Persie</placeName> et lor coustumes.</seg> </p> </div> 