<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">P, I 52</placeName>
        </seg>
    </p>
    <p>
        <seg n="">De primo regis <persName ref="">Tartarorum Chinchis</persName>, et discordia eius
            cum rege suo. Capitulum 52m.</seg>
    </p>
    <p>
        <seg n=""> </seg>
    </p>
    <p>
        <seg xml:id="c64_P1.52_p1" n="1">Post annos paucos de communi consensu, virum quemdam de
            suis probum et sapientem, qui dicebatur <persName ref="">Chinchis</persName>, regem
            super se constituerunt; quod factum est anno Domini .MCLXXXVII. </seg>
        <seg xml:id="c64_P1.52_p2" n="2">Post coronacionem autem eius, cuncti <persName ref=""
                >Tartari</persName> qui in aliis regionibus dispersi erant venientes ad eum eius se
            dominio, libenti animo, subdiderunt; ipse autem subditum sibi populum prudentissime
            gubernavit; brevi vero in tempore provincias octo cepit. |24c| Cum autem per violenciam
            civitatem aliquam capiebat aut castrum, neminem post victoriam occidi vel spoliari
            sinebat, si imperio eius sponte se subiugare volebat secumque progredi ad civitates
            alias capiendas: propter quod, miro modo, ab omnibus amabatur. </seg>
        <seg xml:id="c64_P1.52_p3" n="3">Videns autem se ad tantam gloriam sublimatum, nuncios ad
            regem quondam suum direxit, petens eius filiam in uxorem; fuit autem hoc anno Domini
            .MCC. Ille hoc supra modum indigne tulit direque respondit: dixit enim quod filiam suam
            pocius in ignem proiceret quam in uxorem traderet servo suo. Nuncios autem <persName
                ref="">Chinchis</persName> a conspectu suo turpiter eiecit dicens: «Dicite domino
            vestro quod, quia ad tantam superbiam elevari presumpsit ut filiam domini sui in uxorem
            peteret, amara eum morte faciam interire».</seg>
    </p>
</div>
