<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 64</placeName> </seg> </p> <p> <seg n="">Ci dit le .LXIIII. chapitre de <placeName ref="">Singuras</placeName> comment il fu li premiers <persName ref="">Caan</persName> des <persName ref="">Tartars</persName>.</seg> </p> <p> <seg n=""> </seg> </p> <p> <seg xml:id="c64_Fr164_p1" n="1">Or avint l’an mil .C. et IIIIXX. [et .VII.] ans de Crist, les <persName ref="">Tartars</persName> firent un nouvel roy qui avoit a non en leur langage <persName ref="">Singuras Caan</persName>. </seg> <seg xml:id="c64_Fr164_p2" n="2">Il fu homs de grant valor et de grant sens et de grant proesce. </seg><seg xml:id="c64_Fr164_p3" n="3"> Et si vous di que quant il fu esleuz a roy, tous les <persName ref="">Tartars</persName> du [monde], quant il le sorent, s’en vindrent a lui et le tindrent pour seignor, et il les maintint moult bien. </seg> <seg xml:id="c64_Fr164_p4" n="4">Et que vous diroie je? </seg><seg xml:id="c64_Fr164_p5" n="5"> Il vint tant de <persName ref="">Tartars</persName> que ce estoit merveilles.</seg> </p> <p> <seg xml:id="c64_Fr164_p6" n="6">Et quant le <persName ref="">Seignour</persName> vit si grant gent, si fist faire grant apareil d’armes, si com d’<term ref="">arz</term> et de pilez et d’autres armes a leur usance, et ala conquestant toutes ces parties, qui bien furent .VIII. provinces. </seg><seg xml:id="c64_Fr164_p7" n="7"> Et quant il avoit conquesté, si ne faisoit nul mal aus gens ne nul domage de leur choses, mais laissoit de ses hommes en aucunes parties et le remanant de ses gens menoit avec lui, si que en ceste maniere conquesta maintes provinces. </seg><seg xml:id="c64_Fr164_p8" n="8"> Et quant cil qui estoient conquesté veoient que il les sauvoit et gardoit si bien encontre toutes genz, et n’avoient receu nul domage par lui par sa grant debonnaireté, si aloient volentier avec lui et li estoient feel.</seg> </p> <p> <seg xml:id="c64_Fr164_p9" n="9">Et quant il ot tant amassé de gent que tout le monde en estoit couvert, si pensa de conquester une grant partie du monde, si envoia ses messages a <persName ref="">Prestre Jehan</persName>, et ce fu a mil .CC. anz de Crist, et li manda que il vouloit avoir sa fille a femme. </seg> <seg xml:id="c64_Fr164_p10" n="10">Et quant <persName ref="">Prestre Jehan</persName> oÿ ce que <persName ref="">Chingins Caan</persName> li mandoit sa fille, si le tint a moult grant despit et dist aus messages: «[N’a] il grant vergoingne de mander ma fille a femme? </seg> <seg xml:id="c64_Fr164_p11" n="11">Or ne scet il que il est mon homme et mon serf? </seg><seg xml:id="c64_Fr164_p12" n="12"> Retournez arriere et dites que je feroie avant ma fille ardoir que je li donnasse a femme et que il couvient que je le mete a mort comme traitour et desloiaus que il est contre son seignour!» </seg><seg xml:id="c64_Fr164_p13" n="13"> Puis dist aus messages qui maintenant se devoient partir que plus ne venissent devant lui. </seg><seg xml:id="c64_Fr164_p14" n="14"> Maintenant se partirent et chevauchierent tant par leur journees qu’il vindrent a leur seigneur et li conterent ce que <persName ref="">Prestre Jehan</persName> li mandoit que riens n’i laissierent. </seg> </p> <p/> </div> 