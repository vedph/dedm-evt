<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 25</placeName> </seg> </p> <p> <seg n="">Ci dist de la merveille, que avint a <placeName ref="">Baudas</placeName>, de la montaigne. .XXV.</seg> </p> <p/> <p> <seg xml:id="c25_Fr225_p1" n="1">Il fu voirs que entre <placeName ref="">Baudas</placeName> et <placeName ref="">Mausul</placeName> avint que .I. <persName ref="">caliphe</persName>, qui estoit a <placeName ref="">Baudas</placeName> au temps que couroit .M.CC.LXXV. ans de Crist, qui moult haoit les <persName ref="">Crestiens</persName>, car jour et nuit pensoit comment il peust faire retorner les <persName ref="">Crestiens</persName> a sa loy, qui estoient en sa terre, ou, se non, faire les mourir. </seg> <seg xml:id="c25_Fr225_p2" n="2">Et de ce se conseilloit touzjours a ses prestres de sa loy, car touz ensamble leur vouloient aussi moult grant mal; et ce est chose veritable que touz les <persName ref="">Sarrazins</persName> du monde vouloient tousjours moult grant mal a touz les <persName ref="">Crestiens</persName> du monde. </seg> </p> <p> <seg xml:id="c25_Fr225_p3" n="3">Or avint que ledit <persName ref="">caliphe</persName> avec ses sages prestres trouverent I. tel point en une nostre evangille, com je vous dirai, qui dist que se il fust uns <persName ref="">Crestiens</persName> qui eust tant de foy comme est le grain d’un seneve et deïst a une montaigne qu’ele se levast, elle se leveroit. </seg> <seg xml:id="c25_Fr225_p4" n="4">Et certes ainssi est la verité. </seg><seg xml:id="c25_Fr225_p5" n="5"> Et quant il orent ce point trouvé, si orent moult grant joie, car ce estoit bien chose de faire les touz tourner a leur loy ou fere mourir. </seg><seg xml:id="c25_Fr225_p6" n="6"> Si manda adonc le <persName ref="">caliphe</persName> touz les |10d| <persName ref="">Crestiens</persName> de sa terre, qui moult furent grant quantité. </seg> <seg xml:id="c25_Fr225_p7" n="7">Et quant il furent devant lui, il leur moustra cele evangille et leur fist lire le point, qui est dedens, que je vous ai dit. </seg><seg xml:id="c25_Fr225_p8" n="8"> Et quant il l’orent leu, si demanda se ce estoit voirs. </seg><seg xml:id="c25_Fr225_p9" n="9"> Les <persName ref="">Crestiens</persName> respondirent que voiremenz estoit il. </seg> <seg xml:id="c25_Fr225_p10" n="10">«Or, depuis que vous d‹i›tes», dist le <persName ref="">Caliphes</persName>, «que il est voirs, donc vous ferai une partie telle, car bien doit avoir entre vous, qui estes tant de gent, ce petit de foy: ou vous ferés remuer celle montaigne que vous veez la», et lor moustra au doi, qui pres d’illec estoit, «ou je vous ferai tuit morir de male mort. </seg> <seg xml:id="c25_Fr225_p11" n="11">Et se vous voulez eschaper de la mort, si devenez tuit <persName ref="">Sarrazin</persName> de nostre bonne loy. Et a ce fere vous donne je respit .X. jours; et se a celui termine n’est fait, ou vous morrés ou vous retournerez <persName ref="">Sarrazins</persName>». </seg><seg xml:id="c25_Fr225_p12" n="12"> Et quant il leur ot ce dit, si les congea, que il deussent aler penser seur leur besoigne a ce fait acomplir.</seg> </p> </div> 