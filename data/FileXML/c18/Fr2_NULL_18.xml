<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 18</placeName> </seg> </p> <p> <seg n="">Comment les .II. freres et messire <persName ref="">Marc</persName> se partirent du <persName ref="">Grant Kaam</persName>. .XVIII.</seg> </p> <p/> <p> <seg xml:id="c18_Fr218_p1" n="1">Et quant le <persName ref="">Seigneur</persName> vit que les .II. freres et messire <persName ref="">Marc</persName> s’en devoient partir, si les fist venir touz trois devant soy, et leur donna .II. <term ref="">tables</term> d’<term ref="">or</term> de commandement que il fussent franc par toute sa terre et, que la ou il assaissent, que il eussent leur despens pour aus et pour toute leur mesnie de tout quanque il seussent commander; et leur encharga messagerie a l’Apostoille, et au roy de <placeName ref="">France</placeName> et au roy d’<placeName ref="">Engleterre</placeName> |8a| et au roy d’<placeName ref="">Espaigne</placeName> et aus autres roys de Crestienté. </seg><seg xml:id="c18_Fr218_p2" n="2"> Puis leur fist appareillier .XIIII. nes, lesqueles avoient chascune .IIII. arbres et maintez foiz aloient a .XII. voiles; et vous pourroie bien conter comment, mes, pource que trop seroit longue matiere, ne le vous conteré pas ore, mes avant, quant temps et lieu en sera.</seg> </p> <p> <seg xml:id="c18_Fr218_p3" n="3">Et quant les nes furent appareilliees, les .III. barons et la dame et les .II. freres et messire <persName ref="">Marc</persName> pristrent congié au <persName ref="">Grant Kaam</persName> et se recueillirent en leur nes, a moult grant gent, et leur despens du <persName ref="">Seigneur</persName> pour .II. ans. </seg> </p> <p> <seg xml:id="c18_Fr218_p4" n="4">Il se mistrent en la mer et nagerent bien .III. mois, tant que il vindrent a une ille qui est devers midi, qui a non <placeName ref="">Java</placeName>, en laquelle ylle a maintes merveilles, lesquelles nous vous conterons [ç]a avant tout appertement. </seg> <seg xml:id="c18_Fr218_p5" n="5">Puis se partirent de celle ylle et nagerent par la <placeName ref="">mer d’Ynde</placeName> bien .XVIII. moys, avant que il fussent venu la ou il devoient. </seg> <seg xml:id="c18_Fr218_p6" n="6">Et trouverent maintes merveilleuses choses que nous trouverons ci avant. </seg><seg xml:id="c18_Fr218_p7" n="7"> Et quant il furent la venu, si trouverent que <persName ref="">Argon</persName> estoit mors, dont la dame fu donnee a <persName ref="">Casan</persName> son filz. </seg> <seg xml:id="c18_Fr218_p8" n="8">Et sachiez sanz faille que, quant il entrerent en mer, il furent bien .VI. cenz personnes, sanz les maronniers: tuit morurent, qu’il n’en eschapa que .XVIII. </seg><seg xml:id="c18_Fr218_p9" n="9"> Il trouverent que la seignorie tenoit <persName ref="">Chiato</persName>. </seg> <seg xml:id="c18_Fr218_p10" n="10">Il li recom|manderent |8b| la dame et firent toute leur messagerie. </seg><seg xml:id="c18_Fr218_p11" n="11"> Et quant les .II. freres et messire <persName ref="">Marc</persName> orent fait leur messagerie et tout l’afaire que le <persName ref="">Grant Seigneur</persName> leur avoit commandé pour la dame, il pristrent congié et se partirent et se mistrent a la voie. </seg> <seg xml:id="c18_Fr218_p12" n="12">Et avant qu’il se partissent, <persName ref="">Cogara</persName> la dame leur donna .IIII. <term ref="">tables</term> d’<term ref="">or</term> de commandement: les .II. de <term ref="">jerfaus</term> et l’une de <term ref="">lyons</term>; et l’autre estoit plaine, qui disoit en leur lettre que ces .III. messages fussent honneuré et servi par toute sa terre comme son cors meismes, et que <term ref="">chevaus</term> et toutes despenses et touz cous leur fussent donnez. </seg> <seg xml:id="c18_Fr218_p13" n="13">Et certes einsi leur fu il fait, car il orent par toute sa terre toutes choses besoignables bien et largement, car je vous di sanz faille que maintes foiz leur estoit donnez .CC. hommes a <term ref="">cheval</term>, et plus et mains selonc que besoins leur estoit a aler seurement. </seg> <seg xml:id="c18_Fr218_p14" n="14">Et que vous en diroie je? </seg><seg xml:id="c18_Fr218_p15" n="15"> Quant il se furent parti, si chevauchierent tant par leur journees que il furent venu a <placeName ref="">Trapesonde</placeName>; et puis vindrent a <placeName ref="">Costentinoble</placeName>, et de <placeName ref="">Costentinoble</placeName> a <placeName ref="">Negrepont</placeName>; et de <placeName ref="">Negrepont</placeName> a <placeName ref="">Venisse</placeName>. </seg><seg xml:id="c18_Fr218_p16" n="16"> Et ce fu a .M.CC.IIIIXX.XV. ans de l’Incarnation de Crist. </seg> </p> <p> <seg xml:id="c18_Fr218_p17" n="17">Or, puis que je vous ai conté tout le fait du prologue, einssi com vous avez ouy, si commenceray le livre du devisement des diversités que messire <persName ref="">Marc</persName> trova.</seg> </p> </div> 