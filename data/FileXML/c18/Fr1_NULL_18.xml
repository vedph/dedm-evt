<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 18</placeName> </seg> </p> <p> <seg n="">Ci dit le .XVIII. chapitre comment les .II. freres et mesire <persName ref="">Marc</persName> se partirent du <persName ref="">Grant Caan</persName>.</seg> </p> <p/> <p> <seg xml:id="c18_Fr118_p1" n="1">Et quant le <persName ref="">Seigneur</persName> vit que les .II. freres et mesire <persName ref="">Marc</persName> se devoient partir, si les fist touz .III. venir devant lui et leur donna .II. <term ref="">tables</term> d’<term ref="">or</term> de commandement que il fussent franc par toute sa terre et, la ou il alaissent, deussent avoir leur despens pour eulz et pour toute leur maisnie de tout quanqu’il seussent commander, et lor encarga en message a parler a l’Apostoile et au roy de <placeName ref="">France</placeName> et au roy d’<placeName ref="">Engleterre </placeName>et au roy d’<placeName ref="">Espaigne</placeName> et aus autres roys de la Crestienté. </seg><seg xml:id="c18_Fr118_p2" n="2"> Puis leur fist appareillier .XIIII. nez, lesqueles avoient chascune .III[I]. arbres et maintes fois aloient a .XII. voiles. </seg><seg xml:id="c18_Fr118_p3" n="3"> Et vous porroit l’en bien conter comment, mais pour ce que trop longue matiere est, ne le vous conterai pas ore, mais avant, quant lieu et tans en sera.</seg> </p> <p> <seg xml:id="c18_Fr118_p4" n="4">Et quant les nez furent appareillies, et les .III. barons et la dame et les .II. freres et mesire <persName ref="">Marc</persName> pristrent congié au <persName ref="">Grant Caan</persName> et se recueillirent ens es nez a moult grant gent, et orent les despens du <persName ref="">Seignour</persName> pour .II. ans. </seg> <seg xml:id="c18_Fr118_p5" n="5">Puis se mistrent en la mer et nagierent par .III. mois, tant que il vindrent [a] une ille qui siet vers midi, qui a non <placeName ref="">Java</placeName>, en laquelle ille a maintes merveilles, lesqueles nous vous conterons ça avant tout apertement. </seg> <seg xml:id="c18_Fr118_p6" n="6">Puis se partirent de l’isle et nagerent parmi la grant <placeName ref="">mer d’Ynde</placeName> bien .XVIII. mois avant que il venissent la ou il devoient, et trouverent maintes merveilleuses choses que nous conterons ça avant.</seg> </p> <p> <seg xml:id="c18_Fr118_p7" n="7">Et quant il furent la venu, il trouverent que <persName ref="">Argon</persName> estoit mort; dont la dame fu donnee a <persName ref="">Taxan</persName> son filz. </seg> <seg xml:id="c18_Fr118_p8" n="8">Et sachiez sanz faille que quant il entrerent en mer, il furent bien .V[I]. cens personnes, sanz les mariniers. </seg><seg xml:id="c18_Fr118_p9" n="9"> Tuit morurent que il n’eschaperent que .XVIII. Il troverent que la seignourie tenoit <persName ref="">Chiaco</persName>. </seg> <seg xml:id="c18_Fr118_p10" n="10">Il li recommanderent la dame et firent tout leur message et tout l’afaire que le <persName ref="">Grant Seigneur</persName> leur avoit commandé pour la dame. </seg> <seg xml:id="c18_Fr118_p11" n="11">Il pristrent congié et se mistrent a la voie. </seg><seg xml:id="c18_Fr118_p12" n="12"> Et avant qu’il se partissent, <persName ref="">Cogatin</persName>, la dame, leur donna .IIII. <term ref="">tables</term> d’<term ref="">or</term> de commandement, les .II. de <term ref="">jerfaut</term> et l’une de <term ref="">lyon</term> et l’autre estoit plaine, qui disoit en leur lettre que ces .III. messages fussent hounourez et servis par toute sa terre comme son cors meïsmes et que <term ref="">chevaus</term> et toute despense et toute [escorte] leur fussent donnez. </seg> <seg xml:id="c18_Fr118_p13" n="13">Et tout ainssi leur fu fet, car il orent par toute sa terre toutes choses besoingnables bien et largement, car je vous di sanz faille que maintes fois leur estoient donnez .CC. hommes a <term ref="">cheval</term> et plus et mains selonc ce que besoing leur estoit a aler seurement.</seg> </p> <p> <seg xml:id="c18_Fr118_p14" n="14">Et que vous diroie je? </seg><seg xml:id="c18_Fr118_p15" n="15"> Quant il se furent partis, si chevauchierent tant par lor journees que il furent venuz a <placeName ref="">Trapesonde</placeName> et puis vindrent en <placeName ref="">Constentinnoble</placeName>, [et de <placeName ref="">Constentinnoble</placeName>] a <placeName ref="">Negrepont</placeName>, [et] de <placeName ref="">Negrepont</placeName> a <placeName ref="">Venise</placeName>. </seg><seg xml:id="c18_Fr118_p16" n="16"> Ce fu a .MCCXCV. anz de l’Incarnation Nostre Seigneur.</seg> </p> <p> <seg xml:id="c18_Fr118_p17" n="17">Or puis que je vous ai conté tout le fait du prologue, ainsi com vous avez oÿ, si commencerai <term ref="">LE LIVRE DU DEVISEMENT DES DIVERSITEZ</term> que mesire <persName ref="">Marc</persName> trouva.</seg> </p> <p/> </div> 