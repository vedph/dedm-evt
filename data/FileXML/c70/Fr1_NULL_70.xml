<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 70</placeName> </seg> </p> <p> <seg n="">Ci dit le .LXX. chapitre du plain de <placeName ref="">Bargu</placeName> et de lor diverses coustumes que il ont.</seg> </p> <p/> <p> <seg xml:id="c70_Fr170_p1" n="1">Quant l’en se part de <placeName ref="">Caracoron</placeName> et [d’<placeName ref="">Alcay</placeName>], la ou l’en met les cors des seigneurs tartars, si comme je vous ai conté ça arriere, on va .XL. journees par <term ref="">tramontane</term>, se trueve on un plain qui s’apele le plain de <placeName ref="">Bargu</placeName>. </seg> <seg xml:id="c70_Fr170_p2" n="2">Les gens sont apelez <persName ref="">Mescrit</persName> et sont moult mauvaises gens, et vivent de bestail. </seg> <seg xml:id="c70_Fr170_p3" n="3">Et leurs coustumes ont comme <persName ref="">Tartars</persName> et sont au <persName ref="">Grant Caan</persName>. </seg> <seg xml:id="c70_Fr170_p4" n="4">Il [n’]ont nul blez ne de <term ref="">vin</term>. </seg><seg xml:id="c70_Fr170_p5" n="5"> L’esté ont chacion de bestes et d’oiziaus assez, mais l’iver n’ont point pour le grant froit.</seg> </p> <p> <seg xml:id="c70_Fr170_p6" n="6">Et quant l’en a chevauchié .XL. journees par ce grant plain, si trueve on la <placeName ref="">mer Osiane</placeName>. </seg> <seg xml:id="c70_Fr170_p7" n="7">Iluec ont montaigne ou li <term ref="">faucon pelerin</term> font leur ni, car en ces montaignes ne trueve on homme ne femme ne oisel ne beste fors que une maniere d’oiziaus qui sont apelé <term ref="">barguelac</term>, de quoi les <term ref="">faucons</term> se paissent. </seg> <seg xml:id="c70_Fr170_p8" n="8">Il sont grant comme <term ref="">perdris</term> et ont les piez comme <term ref="">papegaus</term> et la queue comme arondeles et sont moult volant. </seg><seg xml:id="c70_Fr170_p9" n="9"> Et c’est pour le grant froit qu’il y fait que nul animal n’i puet habiter.</seg> </p> <p> <seg xml:id="c70_Fr170_p10" n="10">Et quant li <persName ref="">Granz Caan</persName> veult des <term ref="">faucons pelerins</term>, si les mande la. </seg> <seg xml:id="c70_Fr170_p11" n="11">Et ess illes qui sont la entour [en cele mer] naissent les <term ref="">gerfaus</term>. </seg> <seg xml:id="c70_Fr170_p12" n="12">Et sachiez de voir que ce lieu est tant a <term ref="">tramontane</term> que l’estoile <term ref="">tramontane</term> [demeure] auques pres a demi jour. </seg> <seg xml:id="c70_Fr170_p13" n="13">L’en y trueve tant de [<term ref="">gerfaus</term>] en ce lieu que le <persName ref="">Seigneur</persName> en a tant comme il veult. </seg> <seg xml:id="c70_Fr170_p14" n="14">Et n’entendez pas que ceulz que li <persName ref="">Crestien</persName> portent en <placeName ref="">Tartarie</placeName> [voisent] au <persName ref="">Grant Caan</persName>, mais les portent au <persName ref="">seignor de Levant</persName>. </seg> <seg xml:id="c70_Fr170_p15" n="15">Or vous ai conté tout le [fait] de ces provinces vers <term ref="">tramontane</term> jusques a la <placeName ref="">Grant Mer</placeName>, que plus n’i a matiere. </seg> <seg xml:id="c70_Fr170_p16" n="16">Or vous conterons des autres terres jusques au <persName ref="">Grant Caan</persName> et retornerons a une prouvence que nous avons escrit en cest livre, qui est apelee <placeName ref="">Campicuy</placeName>.</seg> </p> </div> 