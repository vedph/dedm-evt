<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">P, I 39</placeName>
        </seg>
    </p>
    <p>
        <seg n="">De provincia <placeName ref="">Samarchan</placeName> et miraculo columpne facto in
            ecclesia beati <placeName ref="">Iohannis Baptiste</placeName>. Capitulum 39m. </seg>
    </p>
    <p/>
    <p>
        <seg xml:id="c51_P1.39_p1" n="1"><placeName ref="">Samarchan</placeName> nobilis civitas est
            et magna, in regione illa que tributaria est nepoti <persName ref="">Magni
                Kaam</persName>, ubi simul habitant <persName ref="">christiani</persName> et qui
                <persName ref="">Machometum</persName> adorant, qui se <persName ref=""
                >Saracenos</persName> vocant. </seg>
        <seg xml:id="c51_P1.39_p2" n="2">In hac civitate tale, his temporibus, factum est, Christi
            virtute, miraculum: quidam frater <persName ref="">Magni Kaam</persName> qui dicebatur
                <persName ref="">Cigatai</persName>, qui huic |18b| preerat regioni, inductus a
                <persName ref="">christianis</persName> et doctus, baptismum suscepit; tunc
                <persName ref="">christiani</persName>, principis favorem habentes, edificaverunt
            basilicam magnam in urbe <placeName ref="">Samarchan</placeName> in honorem beati
                <persName ref="">Iohannis Baptiste</persName>; tali autem ingenio fuit, per
            architectos ecclesia fabricata, ut tota testudo basilice super columpnam unicam
            firmaretur, que columpna in medio eius erat, acceperunt autem dum fieret quemdam
                <persName ref="">Saracenorum</persName> lapidem de quo basim formaverunt sub
            columpna prefata. <persName ref="">Sarraceni</persName> vero, qui <persName ref=""
                >christianos</persName> oderant, de sublato eis lapide doluerunt, sed <persName
                ref="">Cigatai</persName> principem metuentes ausi contradicere non fuerunt. </seg>
        <seg xml:id="c51_P1.39_p3" n="3">Factum est autem ut moreretur princeps, cui filius in regno
            sed non in fide successit: <persName ref="">Sarraceni</persName> vero impetraverunt ab
            ipso ut christiani suum |18c| eis lapidem restituere cogerentur; offerentibus vero
                <persName ref="">christianis</persName> illis precium de lapide magnum, renuerunt
                <persName ref="">Sarraceni</persName> precium, volentes ut, sublato lapide,
            destrueretur ecclesia, cadente columpna. </seg>
        <seg xml:id="c51_P1.39_p4" n="4">Cumque <persName ref="">christianis</persName> pro hac re
            nullum adesset remedium, beatum <persName ref="">Iohannem Baptistam</persName>
            lacrimosis precibus invocare ceperunt; adveniente igitur die quando lapis de sub
            columpna fuerat removendus et a <persName ref="">Saracenis</persName>, per consequens,
            ruina tocius tecti ecclesie sperabatur, nutu divino, columpna adeo a basi sublevata est,
            ut per <term ref="">palmorum</term> trium spacium elevata ab ea sustentaretur in aere,
            et sic absque humani adminiculi fulcimento usque hodie perseverat.</seg>
    </p>
</div>
