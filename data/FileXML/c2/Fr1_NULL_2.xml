<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 2</placeName> </seg> </p> <p> <seg n="">Ci dit le secont chapitre comment li doi frere se departirent de <placeName ref="">Soldaÿe</placeName>.</seg> </p> <p> <seg n=""> </seg> </p> <p> <seg xml:id="c2_Fr12_p1" n="1">Quant il furent venu en <placeName ref="">Soladaÿe</placeName>, si penserent et lor sambla bon d’aler plus avant, et se partirent de <placeName ref="">Soladaÿe</placeName> et se mistrent au chemin et chevauchierent tant que il vindrent a un seignour tartar qui avoit non <persName ref="">Abarta Caam</persName>, qui estoit au <placeName ref="">Sara</placeName> et a <placeName ref="">Bolgata</placeName>. </seg> <seg xml:id="c2_Fr12_p2" n="2">Cestui dit <persName ref="">Barta</persName> lor fist grant hounour aus .II. freres et ot moult grant alegrece de lor venue. </seg><seg xml:id="c2_Fr12_p3" n="3"> Et il li donnerent touz les joiaus que il avoient aportez. </seg><seg xml:id="c2_Fr12_p4" n="4"> Et il les reçut moult volentiers: si li plorent moult, et il leur fist donner .II. tans que ce ne valoit qu’il li avoient donné.</seg> </p> <p> <seg xml:id="c2_Fr12_p5" n="5">Et quant il furent demouré avec le seignour un an, si sourdi une guerre entre <persName ref="">Barta</persName> et <persName ref="">Alaü</persName>, le seignour des <persName ref="">Tartars de Levant</persName>, et firent grant ost d’une part et d’autre. </seg> <seg xml:id="c2_Fr12_p6" n="6">Mais en la fin fu desconfis <persName ref="">Barta</persName>, le seignor des <persName ref="">Tartars de Ponent</persName>, et morurent moult de gent d’une part et d’autre, si que par l’achoison de ceste guerre, nus ne pooit aler par chemin qui ne fust pris. </seg><seg xml:id="c2_Fr12_p7" n="7"> Mais ce peril couroit par ce chemin ou il estoient venu, si que avant pooit chascuns chevauchier seurement et retourner arriere.</seg> </p> <p> <seg xml:id="c2_Fr12_p8" n="8">Des que aus .II. freres sambla bon d’aler encore avant puis que il ne pooient retourner, si se partirent de <persName ref="">Barta</persName> et s’en alerent en une cité qui avoit a non <placeName ref="">Oucata</placeName>, qui estoit la fin du regne le <persName ref="">seignour de Ponent</persName>. </seg> <seg xml:id="c2_Fr12_p9" n="9">Et de <placeName ref="">Oucata</placeName> se partirent et passerent le grant flun de <placeName ref="">Tougri</placeName>, et alerent par un desert qui estoit lonc .[XVII]. journees. </seg> <seg xml:id="c2_Fr12_p10" n="10">Il ne trouverent viles ne chastiaus, fors seulement que <persName ref="">Tatars</persName> avec leur tentes qui vivoient de leur bestes qui paissoient aus chans.</seg> </p> </div> 