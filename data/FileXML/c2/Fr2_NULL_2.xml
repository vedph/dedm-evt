<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 2</placeName> </seg> </p> <p> <seg n="">Comment les .II. freres se partirent de <placeName ref="">Soldaïe</placeName><persName ref="">.</persName> .II.</seg> </p> <p/> <p> <seg xml:id="c2_Fr22_p1" n="1">Quant il furent venu en <placeName ref="">Soldaïe</placeName> si penserent, et lor sambla bon, d’aler plus avant: et se partirent de <placeName ref="">Soldaïe</placeName> et se mistrent au chemin. </seg> <seg xml:id="c2_Fr22_p2" n="2">Et chevauchierent tant que il vinrent a .I. seigneur tartar qui avoit a non <persName ref="">Arbaca Kaam</persName>, qui estoit au <placeName ref="">Sara</placeName> et a <placeName ref="">Bolgara</placeName>. </seg> <seg xml:id="c2_Fr22_p3" n="3">Cestui <persName ref="">Barca</persName> leur fist grant honneur aus .II. freres et ot moult grant joie de leur venue. </seg><seg xml:id="c2_Fr22_p4" n="4"> Et eulz li donnerent touz les joiaius qu’il avoient aportez; et li sires les re[ç]ut moult volentiers et [li] plorent moult. </seg><seg xml:id="c2_Fr22_p5" n="5"> Et leur |4b| fist donner moult bien .II. tans plus que il ne valoient. </seg> </p> <p> <seg n=""> </seg> </p> <p> <seg xml:id="c2_Fr22_p6" n="6">Et quant il furent demouré avec leur seigneur un an, si sourdi une grant guerre entre <persName ref="">Barca</persName> et <persName ref="">Alau</persName> le <persName ref="">seigneur de Tartars devers soleil levant</persName>. </seg> <seg xml:id="c2_Fr22_p7" n="7">Et furent grant ost et d’une part et d’autre; mes en la fin fu desconfis <persName ref="">Barca</persName>, le <persName ref="">seigneur des Tartars de Ponent</persName>. </seg> <seg xml:id="c2_Fr22_p8" n="8">Et morurent moult de gent, et d’une part et d’autre. </seg><seg xml:id="c2_Fr22_p9" n="9"> Si que, pour l’achoison de ceste guerre nulz ne pot aler par chemin que il ne fust pris. </seg><seg xml:id="c2_Fr22_p10" n="10"> Mes ce peril couroit par le chemin par la ou il estoient venu, si que avant pooit chascuns chevauchier seurement et non torner arriere: de quoi aus .II. freres sambla bon d’aler encore avant puisque il ne pooient {a} retorner. </seg><seg xml:id="c2_Fr22_p11" n="11"> Et se partirent de <placeName ref="">Bacara</placeName> et s’en alerent en une cité qui avoit a non <placeName ref="">Oucaca</placeName>, qui estoit la fin du regne du <persName ref="">seigneur de Ponent</persName>. </seg> <seg xml:id="c2_Fr22_p12" n="12">Et de <placeName ref="">Oucaca</placeName> se partirent et passerent le grant flun de <placeName ref="">Tigeri</placeName>; et alerent par .I. desert qui est loins .XVII. jornees. </seg> <seg xml:id="c2_Fr22_p13" n="13">Il ne troverent ville ne chastel, fors seulement <persName ref="">Tartars</persName> en lor tentes qui venoient de leur bestes qui pessoient aus champs.</seg> </p> </div> 