<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 10</placeName> </seg> </p> <p> <seg n="">Ci devise le .X. chapitre comment les .II. freres se partirent de <placeName ref="">Venise</placeName> et menerent avec eulz <persName ref="">Marc</persName>, le filz de mesire <persName ref="">Nicolo</persName>, pour mener le avec eulz au <persName ref="">Grant Caan</persName>.</seg> </p> <p/> <p> <seg xml:id="c10_Fr110_p1" n="1">Quant les .II. freres orent atendu tant comme vous avez oÿ, et veoient que Apostoile ne se faisoit, si distrent que il porroient trop demourer por retourner au <persName ref="">Grant Caam</persName>. </seg> <seg xml:id="c10_Fr110_p2" n="2">Si se partirent de <placeName ref="">Venisse</placeName> et enmenerent <persName ref="">Marc</persName>, et s’en tournerent droit en <placeName ref="">Acre</placeName> et trouverent le dit legat. </seg> <seg xml:id="c10_Fr110_p3" n="3">Si parlerent assez a lui de ce fait et lui [demanderent congié] d’aler en <placeName ref="">Jherusalem</placeName> pour avoir de l’huile de la lampe du Sepulcre pour porter avec eulz au <persName ref="">Grant Caam</persName>, si comme il lor ot commandé. </seg> <seg xml:id="c10_Fr110_p4" n="4">Le legat lor donna congié. </seg><seg xml:id="c10_Fr110_p5" n="5"> Si se partirent d’<placeName ref="">Acre</placeName> et s’en alerent en <placeName ref="">Jherusalem</placeName> et orent de l’uile de la lampe du Sepulcre, et s’en retournerent encore en <placeName ref="">Acre</placeName> au legat et li distrent que «puis que Apostoile n’est, nous voulons retourner au <persName ref="">Grant Sire</persName>, car trop avons huimais demouré et avons assez attendu.» </seg> <seg xml:id="c10_Fr110_p6" n="6">Et le legat lor dist: «Depuis que vous voulez retourner, il me plaist bien.» </seg><seg xml:id="c10_Fr110_p7" n="7"> Si fist faire ses lettres pour envoier au <persName ref="">Grant Caam</persName>, qui tesmoingnoient que les .II. freres estoient bien venu pour acomplir sa besoingne, mais pour ce que Apostoile ne pooient avoir, ne l’avoient peu faire.</seg> </p> </div> 