<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 83</placeName> </seg> </p> <p> <seg xml:id="c83_F83_p1" n="1">Ci devise dou palais dou <persName ref="">Grant Kan</persName>.</seg> </p> <p/> <p> <seg xml:id="c83_F83_p2" n="2">Sachiés tout voiramant qe le <persName ref="">Grant Chan</persName> demore en la maistre vile dou <placeName ref="">Catai</placeName>, <placeName ref="">Cabaluc</placeName> est appellés, trois mois de l’an, c’est dece‹n›bre et jenner et fevrer. </seg><seg xml:id="c83_F83_p3" n="3"> En ceste ville a son grant palais, et voç diviserai sa faison.</seg> </p> <p> <seg xml:id="c83_F83_p4" n="4">El est tout avant un grant mur quarés qui est por chascun quaré un <term ref="">milier</term>, ce est a dire qu’il est tout environ quatre <term ref="">miles</term>. </seg> <seg xml:id="c83_F83_p5" n="5">Il est mout gros et d’autesse ont il bien .X. <term ref="">pas</term>, et sunt toutes blances et |37b| merlés. </seg> <seg xml:id="c83_F83_p6" n="6">Et chascun cant de cest mur a un grant palais mout biaus et mout riches el quelz se tienent les hernois dou <persName ref="">Grant Can</persName>: ce sunt <term ref="">arç</term> et <term ref="">tarcasci</term> et seles et fren de <term ref="">cavaus</term> et cordes d’<term ref="">arç</term>, et toutes chouses beçognables a oste. </seg> <seg xml:id="c83_F83_p7" n="7">Et encore un paleis senblable a çelç des cant, si qe sunt environ les murs .VIII., et tuit et .VIII. sunt plein des arnois dou <persName ref="">Grant Sire</persName>. </seg> <seg xml:id="c83_F83_p8" n="8">Et saqiés qe en chascun ne a que d’une chouse: ce est qe en la une <term ref="">arç</term> e ne autres; et le ‹autre› avoit seles et ne autres; et ensi vait qe en chaschun a toute une chouses. </seg> <seg xml:id="c83_F83_p9" n="9">Et cest mur a eu quaré dever <term ref="">midi</term> .V. portes; eu mileu une grant porte que ne s’evre nulle fois for tant solemant quant le <persName ref="">Grant ‹Kan›</persName> en hoisce et quant il hi entre. </seg><seg xml:id="c83_F83_p10" n="10"> Et jouste ceste grant porte en a deus petite, des caschune part une, et por celle entrent toutes les autres jens.</seg> </p> <p> <seg xml:id="c83_F83_p11" n="11">Et puis en a ver le chant un autre mout grant et dever l’autre chant un autre, por les queles entrent enchore les autres jens. </seg><seg xml:id="c83_F83_p12" n="12"> Et dedens cest mur ha un autre mur que est auques plus lonc qe large. </seg><seg xml:id="c83_F83_p13" n="13"> Il a ausint .VIII. palais sor cest mures tout en tel maineres con les autres, et encore hi se tinent dedens les hernoi{e}s dou <persName ref="">Grant Sire</persName>. </seg> <seg xml:id="c83_F83_p14" n="14">Il a ausi V. portes eu quaré dever <term ref="">midi</term> toutes senblables a les autres ‹dou› mur devant. </seg> <seg xml:id="c83_F83_p15" n="15">Et en chascun autres quarés a une sole porte, et ausint ont les autres murs que dit vos ai. </seg><seg xml:id="c83_F83_p16" n="16"> Et eu mileu de cestes mures |37c| est le palais dou <persName ref="">Grant Sire</persName>, qui est fait en tel mainere com je voç dirai. </seg> <seg xml:id="c83_F83_p17" n="17">Il est le greingnor que jamés fust veu. </seg><seg xml:id="c83_F83_p18" n="18"> Il ne a pas soler, mes le paviment est plus aut que l’autre tere entor .X. <term ref="">paumes</term>. </seg> <seg xml:id="c83_F83_p19" n="19">La covreure est mout autesme; les mur de les sales et de les canbres sunt toutes covertes d’<term ref="">or</term> et d’<term ref="">arg{i}ent </term>et hi a portraites <term ref="">dragons</term> et bestes et osiaus et chevalers, et autres deverses jenerasion des bestes. </seg> <seg xml:id="c83_F83_p20" n="20">Et la couverture est ausi fa‹i›te si que ne i se pert autre que hor et pointures. </seg><seg xml:id="c83_F83_p21" n="21"> La sale est si grant et si larges qe bien hi menjuerént plus de .VIM. homes. Il ha tantes chanbres que ce est mervoilles a voir. </seg><seg xml:id="c83_F83_p22" n="22"> Il est si grant et si bien fait que ne a home au monde que le pooir en aüst qu’il le seust miaus ordrer ne faire. </seg><seg xml:id="c83_F83_p23" n="23"> Et la covreture desovre sunt toute vermoile et vers et bloies et jaunes et de tous colors; et sunt envernicé si bien et si soitilmant qu’il sunt respre‹n›disant come <term ref="">crist{i} aus</term>, si que mou {lou}loingne environ le palais luissent. </seg> <seg xml:id="c83_F83_p24" n="24">Et sachiés qe cele covreure est si fort et si fermeement faite qe dure maint anz. </seg><seg xml:id="c83_F83_p25" n="25"> Et entre le un mur et les autres de celz qe je voç ai contés, a praeries et biaus arbres es quelz ha plosors maineres des deverses bestes: ce sunt cerf blances, les bestes que funt le <term ref="">mouscre</term>, cavriol, daynes et <term ref="">vair</term>, et de plosors |37d| maineres des belles bestes. </seg> <seg xml:id="c83_F83_p26" n="26">Et toutes les terres dedens les murs sunt plainnes des cestes beles bestes for qe les voies dont les homes vont solament. </seg><seg xml:id="c83_F83_p27" n="27"> Et de l’un chant dever <term ref="">maistre</term> a un lac mout grant eu quel a de plosors maineres de poisonç, car le <persName ref="">Grant Sire</persName> hi a fait metre de maintes maineres peisonç, et toute le foies qe le <persName ref="">Grant Sire</persName> velt de celz pesonz en a a sa volunté. </seg> <seg xml:id="c83_F83_p28" n="28">Et si vos di que un grant flun hi met et hoisse, mes si est si ordrés qe nul peisson non poit hoissir. Et ce est fait con rees de fer et de raim. </seg><seg xml:id="c83_F83_p29" n="29"> Et encore voç di que dever <term ref="">traimontane</term>, loinge dou palais entor d’u‹n›e <term ref="">balestree</term>, a fait fair un tertre, ce est un mont, qe bien est haut .C. pas et environ est plus d’un <term ref="">mil</term>, les quel mout est tout plein et covert d’arbres que de nul tens perdent foiles, mes toutes foies sunt vers. </seg> <seg xml:id="c83_F83_p30" n="30">Et voç di que le <persName ref="">Grant Sire</persName>, que launques l’en li content que fust un biaus arbres, il le fasoit prendre con toutes le raïces et co’ moute terre et le fasoit porter a cel mont con les <term ref="">leofant</term>. </seg> <seg xml:id="c83_F83_p31" n="31">Et fust l’albre grant quant il vousist{i}, qu’il ne feïst ce faire. Et en ceste mainere hi avoit les plus biaus arbres dou monde. </seg><seg xml:id="c83_F83_p32" n="32"> Et voç di que le <persName ref="">Grant Sire</persName> hi fait covrir tout |38a| cel mont de roçe de l’<term ref="">açur</term>, que est mout vers, si que les arbores sunt tuit vers et le mont tout vers, e n’i apert fors que couse vers: et por ce est apellés le mont vers. </seg> <seg xml:id="c83_F83_p33" n="33">Et desus le mont, eu mileu dou coume, a un palais biaus et grant et tout vers. </seg><seg xml:id="c83_F83_p34" n="34"> Et voç di qe ceste mont et les arbres et les palais sunt si biaus a regarder que tout celz que le voient en ont leesse et joie; et por ce le a fait faire le <persName ref="">Grant Sire</persName>: por avoir celle belle viste et por ce que li re‹n›de confort et solas.</seg> </p> </div> 