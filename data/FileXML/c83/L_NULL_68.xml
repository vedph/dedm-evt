<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">L, 68</placeName> </seg> </p> <p> <seg n=""><persName ref="">De quodam nobili pallacio </persName>Magni Can‹is›.</seg> </p> <p/> <p> <seg xml:id="c83_L68_p1" n="1">Tribus mensibus anni – scilicet decembri, ianuario et februario, manet <persName ref="">Magnus Canis</persName> in principaliori civitate de <placeName ref="">Cathay</placeName>, que dicitur <placeName ref="">Cambaluch</placeName>, in qua suum maximum habet palatium. </seg> <seg xml:id="c83_L68_p2" n="2">Est enim hoc pallatium tali modo formatum. Primo est murus circu‹i›ens <term ref="">miliaria</term> quatuor, quadratus directe, et est grossus multum, altitudinis <term ref="">passuum</term> .X., totus albus et per totum merlis ornatus; et in quatuor angulis sunt quatuor magna pallatia, et adhuc in medio cuiuslibet lateris muri, inter unum pallatium et aliud, est iterum pallatium unum – suntque in universo pallatia .VIII., videlicet quatuor in angulis, et quatuor inter angulum et angulum, in quibus omnibus pallaciis manent solummodo armamenta. </seg> <seg xml:id="c83_L68_p3" n="3">In quadra autem meridionali huius muri sunt .5. porte, quarum que est in medio est aliis valde maior, per quam nemo transit nisi solum dominus, per alias vero relique vadunt gentes. In reliquis vero quadris |11bis| singule manent porte. </seg><seg xml:id="c83_L68_p4" n="4"> Intus autem, longe aliquanto spacio ab hoc muro, est alius murus similiter formatus in quadrum totaliter sicut primus; et in ipso similiter sunt octo pallatia, in quibus eciam sunt munitiones domini. Et in quadra meridionali huius muri ‹et in aliis› sunt porte directe disposite sicut in primo; et inter hos duos muros sunt viridaria, in quibus sunt diverse bestie, scilicet cervi albi, bestie facientes muscatum, caprioli, dayni et ‹simil›ilia. </seg><seg xml:id="c83_L68_p5" n="5"> In medio vero horum murorum est pallatium <persName ref="">Magni Canis</persName>, quod est maximum valde, absque tamen solario; verumptamen pavimentum eius est altius aliis locis <term ref="">palmis .</term>X., et coopertura eius altissima. Et habet ‹hoc› pallatium salam maximam capacem bene .<term ref="">VI</term>m. hominum in convivio, et cameras multas valde; sunt eciam omnia tam parietes quam eciam coopertura <term ref="">auro</term> ornata et coloribus, ubi multe et diverse ymagines sunt protracte; est eciam coopertura non solum interius, sed eciam exterius totaliter diversis depicta coloribus, et vernice taliter illuminata quod ad modum <term ref="">cristalli</term> et longe valde resplendet. </seg> <seg xml:id="c83_L68_p6" n="6">A parte huius versus <term ref="">maistrum</term> est pulcer lacus, per quem transit quoddam flumen; et tam in introytu fluminis in lacum quam eciam in exitu sunt recia prohibentia pisces ex lacu egredi posse: sunt enim in ipso diverse species piscium habundanter. </seg> <seg xml:id="c83_L68_p7" n="7">Et a parte <term ref="">septemtrionis</term>, longe a pallacio circa unum †atalentum†, fecit <persName ref="">Magnus Canis</persName> fieri monticulum quemdam circuitus plus <term ref="">miliarii</term> unius et altitudinis circa <term ref="">passuum</term> .C. plenum per totum arboribus pulcherrimis de hiis videlicet que quolibet tempore existunt viridia folia semper retinendo. </seg> <seg xml:id="c83_L68_p8" n="8">Fecit eciam hunc montem totaliter cooperiri de rocia <term ref="">açurri</term>, que est valde viridis, suntque ex hoc tam mons quam arbores per totum viridia; et in huius montis summitate est quoddam pallatium totum viride valde pulcrum. </seg> </p> </div> 