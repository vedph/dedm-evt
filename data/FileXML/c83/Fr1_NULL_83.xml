<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 83</placeName> </seg> </p> <p> <seg n="">Cy dit li .IIII.XX et .III. chapitre du palais du <persName ref="">Grant Caan</persName>.</seg> </p> <p/> <p> <seg xml:id="c83_Fr183_p1" n="1">Sachiez que le <persName ref="">Grant Caan</persName> demoure en la maistre cité del <placeName ref="">Cathay</placeName> lequel a a non <placeName ref="">Cambaluc</placeName> .III. mois de l’an, delier, jenvier, fevrier. </seg> <seg xml:id="c83_Fr183_p2" n="2">En ceste cité a son grant palais et vous deviserai sa façon. </seg><seg xml:id="c83_Fr183_p3" n="3"> Il y a tout avant un grant mur quarré qui a de chascune quarrure une <term ref="">mille</term> – c’est a dire qu’il dure tout entour .IIII. <term ref="">milles</term> – et si est moult gros et si a de hault bien .X. <term ref="">pas</term> et est touz blans et crenelez tout entour. </seg> <seg xml:id="c83_Fr183_p4" n="4">Chascun quartier de ce mur a un grant palais moult bel et moult riche et se tient le harnais du seigneur dedenz. </seg><seg xml:id="c83_Fr183_p5" n="5"> Ce sont <term ref="">ars</term> et <term ref="">carquois</term>, selles et frainz, cordes et dars a ost. </seg><seg xml:id="c83_Fr183_p6" n="6"> Et encore entre l’un et l’autre palais si a un autre palés semblable a chascun quartier, si que il y a tout entour ce pourpris .VIII. palés moult biaux et tous sont plainz du harnois du seigneur.</seg> </p> <p> <seg xml:id="c83_Fr183_p7" n="7">Mais entendez que en chascun n’a que d’une chose seulement, car li uns est tous plainz d’<term ref="">ars</term> et l’autre est tout plain de selles et l’autre plain de frains. </seg> <seg xml:id="c83_Fr183_p8" n="8">Et ainsi vait de chascun tout entour qu’en chascun n’a c’une maniere de harnois. </seg><seg xml:id="c83_Fr183_p9" n="9"> Et le mur a a la face de <term ref="">midi</term> .V. portes: au milieu une grant porte qui n’ueuvre nulle fois se n’est quant le grans harnois ist pour fait d’ost et entre. </seg> </p> <p> <seg n=""></seg><seg xml:id="c83_Fr183_p10" n="10"> Et de chascune part de ceste porte en y a .II. si que il font .V. et la grant est ou milieu, et par celles .IIII. mendres portes entrent tuit l’autre gent. </seg><seg xml:id="c83_Fr183_p11" n="11"> Mais les .IIII. portes ou entrent l’autre gent ne sont mie l’une d’encoste l’autre, ainz sont les .II. aus deux quartiers de ceste meïsmes face et les autres .II. sont d’encoste la grant si que la grant demeure ou milieu.</seg> </p> <p> <seg xml:id="c83_Fr183_p12" n="12">En mi ceste face de ce mur devers <term ref="">midi</term>, lonc une <term ref="">mille</term> dedenz ce mur, si a un autre mur qui est auques plus lonc que larges. </seg> <seg xml:id="c83_Fr183_p13" n="13">Le pourpris a aussi .VIII. palais entour, tout en la maniere des autres .VIII. dehors, ouquel se tient aussi le harnois du seigneur si come aus autres. </seg><seg xml:id="c83_Fr183_p14" n="14"> Et si a aussi .V. portes en la face de <term ref="">midi</term> en la maniere des autres qui sont dehors, et puis en chascune des autres quarreüres si a une porte. </seg><seg xml:id="c83_Fr183_p15" n="15"> Et a chascun de ces .II. murs ou milieu est le grant palais du seigneur qui est fait en ceste maniere que je vous conteray.</seg> </p> <p> <seg xml:id="c83_Fr183_p16" n="16">Sachiez que il est le greingneur qui soit jamais veus: il n’est pas ensolez hault, mais est a pié plain si que le pavement est plus haut que la terre environ bien .X. <term ref="">paumes</term>. </seg> <seg xml:id="c83_Fr183_p17" n="17">La couverture est plus hault. </seg><seg xml:id="c83_Fr183_p18" n="18"> Les murs dedenz les sales sont toutes couvertes d’<term ref="">or</term> et les chambres aussi et d’<term ref="">argent</term>, et y a [pourtrais] <term ref="">dragons</term>, bestes, oisiaux, chevaliers et ymages de plusieurs autres generations de choses. </seg> <seg xml:id="c83_Fr183_p19" n="19">Et la couverture est ainsi faite si que il n’y a autre que <term ref="">or</term> et <term ref="">argent</term> et painture. </seg><seg xml:id="c83_Fr183_p20" n="20"> La salle est si grant et si large que bien y mengeroient .VI.M personnes. </seg><seg xml:id="c83_Fr183_p21" n="21"> Il y a tant de chambres que c’est merveilles a veoir. </seg><seg xml:id="c83_Fr183_p22" n="22"> Il est si biaux et si granz et si riches que il n’y a homme au monde qui mieulz le sceüst ordener.</seg> </p> <p> <seg xml:id="c83_Fr183_p23" n="23">Les trés de la couverture y sont tous de coulours vermeille et vert et bleus et d’autres coulours, et sont envernissié si bien et si soutilment qu’il sont replendissans comme <term ref="">cristaux</term> si que moult loing environ le palés est resplendisans. </seg> <seg xml:id="c83_Fr183_p24" n="24">Et sachiez que ceste couverture est si fort et si fermement faite qu’elle est pour durer a tous jours. </seg><seg xml:id="c83_Fr183_p25" n="25"> Et entre l’un [mur] et l’autre des pourpris, si comme je vous ay conté, a moult belles praieries et biaux arbres de diverses manieres, la ou il a cerfs et dains et biches et <term ref="">vairs</term> de moult de manieres [et des bestes] dont l’en fait le <term ref="">muglias</term>, a grant habondance, et de moult d’autres manieres de bestes et moult belles et moult diverses. </seg><seg xml:id="c83_Fr183_p26" n="26"> Et en y a tant que tout est plain que il n’y a de voie se non que la gent vont et viennent.</seg> </p> <p> <seg n=""></seg><seg xml:id="c83_Fr183_p27" n="27"> Et a l’un cornon devers maistre a un lac grant et biau ouquel a plusieurs manieres de poissons et assez, car le seigneur les y a fait meitre. </seg><seg xml:id="c83_Fr183_p28" n="28"> Et toutes fois que le seigneur en veult, si en prent a son plaisir. </seg><seg xml:id="c83_Fr183_p29" n="29"> Et si vous di que un flun en ist et entre et est si ordenez que nul poisson n’en puet issir pour reses de fil de fer et de airain qui ne le laissent passer.</seg> </p> <p> <seg xml:id="c83_Fr183_p30" n="30">Encore y a devers <term ref="">tramontane</term> loins du palés, entour demie archiee, un tertre qui est fait par force, qui bien est hault .C. <term ref="">pas</term> et est quarré environ bien une <term ref="">mille</term>, lequel mont est tous couvers et tout plain d’arbres, et par nul temps n’i [perdent] fueilles, mais toutes fois sont vers. </seg> <seg xml:id="c83_Fr183_p31" n="31">Et si vous di que la ou il a un bel arbre, quel part que ce soit et le sire le sache, il le mande aveuques toutes les racines et atoute la terre qui li est entour, et le fait aporter et meittre en ce mont, et le portent ses <term ref="">olifans</term>, et soit l’arbre tant grant comme il velt. </seg><seg xml:id="c83_Fr183_p32" n="32"> Et en ceste maniere si a les plus biax arbres du monde.</seg> </p> <p> <seg xml:id="c83_Fr183_p33" n="33">Et encore vous di que le seigneur a fait couvrir tout ce mont de rose et de l’<term ref="">asur</term> qui est moult vers si que les arbres sont tous vers et le mont tous vers si que il n’i apert autre chose que tout vert, et pour ce est il appellez le <placeName ref="">Mont Vert</placeName> et certes il a bien son non a droit. </seg> <seg xml:id="c83_Fr183_p34" n="34">Et dessus le mont en la cime si a un moult biau palais et grant, et est tout vert dedens et dehors, si que le mont et les arbres et le palais sont si bel a veoir pour la verdour qui est toute d’une maniere que ce est merveille a veoir, car tout cil qui le voient en deviennent aleigre et joiant. </seg><seg xml:id="c83_Fr183_p35" n="35"> Et pour ce le a fait faire le <persName ref="">Grant Caan </persName>afin que il puisse avoir celle belle veue pour avoir confort et soulas et joie a son cuer.</seg> </p> <p/> </div> 