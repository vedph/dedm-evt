<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 74</placeName> </seg> </p> <p> <seg n="">Ci dit le .LXXIIII. chapitre de la cité de <placeName ref="">Ciandu</placeName> et des merveilles.</seg> </p> <p/> <p> <seg xml:id="c74_Fr174_p1" n="1">Quant l’en a chevauchié .III. journees entre <term ref="">grec</term> et <term ref="">tramontane</term> partant de ceste cité que je vous ai dit desus, si trueve on au chief de ces .III. journees une cité qui a non <placeName ref="">Ciandu</placeName>, que le <persName ref="">Grant Caan</persName> qui ore regne fist faire. </seg> <seg xml:id="c74_Fr174_p2" n="2">Et si y a un moult biau palais de marbre. </seg><seg xml:id="c74_Fr174_p3" n="3"> Les chambres sont toutes paintes a <term ref="">or</term> dedenz a ymages et a figures de bestes et d’oisiaus et d’arbres et de flours de pluisours manieres si bien et si soutilment que c’est un delis et une merveille a veoir.</seg> </p> <p> <seg xml:id="c74_Fr174_p4" n="4">Entour ce palais siet un mur qui comprent bien .XVI. <term ref="">miles</term> de terre, et y a dedenz fontainnes et fluves et rivieres et beles praieries assez. </seg> <seg xml:id="c74_Fr174_p5" n="5">Et y a de maintes manieres de bestes sauvages et non fieres que li <persName ref="">Sires</persName> y fait metre, et les tient pour donner a mengier aus [<term ref="">gerfaus</term>] et aus <term ref="">faucons</term> que il tient en mue laiens, qui sont plus de .CC. <term ref="">gierfaus</term> sans les <term ref="">faucons</term>. </seg> <seg xml:id="c74_Fr174_p6" n="6">Et il meïsmes les vait veoir chascune semaine seant en mue et vait aucune foiz par laiens a <term ref="">cheval</term> et a derriere lui sus le dos de son <term ref="">cheval</term> un <term ref="">liepart</term>. </seg> <seg xml:id="c74_Fr174_p7" n="7">Et quant il voit aucune beste qui li plaist, si laisse aler le <term ref="">liepart</term>, si la prent et le donne aus oisiaus a mengier qui sont en mue. </seg><seg xml:id="c74_Fr174_p8" n="8"> Et ce fait il pour son delit.</seg> </p> <p> <seg xml:id="c74_Fr174_p9" n="9">Encore a laiens un autre palais, lequel est tout de <term ref="">cane</term>, si que je vous dirai. </seg> <seg xml:id="c74_Fr174_p10" n="10">Il est tout doré dedenz et labouré moult soutilment, et desus sont les <term ref="">canes</term> envernisies si bien et si fort que nule yaue ne les puet pourrir. </seg> <seg xml:id="c74_Fr174_p11" n="11">Ces <term ref="">canes</term> sont bien grosses .III. <term ref="">paumes</term> et longues de .X. en .XV. <term ref="">pas</term> et se taillent d’un rion a l’autre de travers et de ces copons est fais li palais. </seg> <seg xml:id="c74_Fr174_p12" n="12">Et si fait maint autre servise aussi car il en [cuevrent] maisons et si en font assez d’autres labours. </seg><seg xml:id="c74_Fr174_p13" n="13"> Et si [est] ordené que il se [deffait] et fait moult tost et se met tout par pieces et se porte moult legierement la ou li <persName ref="">Sires</persName> commande. </seg> <seg xml:id="c74_Fr174_p14" n="14">Quant il est tendus, plus de cent cordes le soustiennent. </seg><seg xml:id="c74_Fr174_p15" n="15"> Et demeure laiens en cele praierie le <persName ref="">Seigneur</persName> tel foiz au palais de marbre, tel foiz en celui de <term ref="">cane</term> .III. mois en l’an, c’est juing, juingnet et aoust, et y demeure ces .III. mois pour ce que il n’i a chaut mais moult fres. </seg><seg xml:id="c74_Fr174_p16" n="16"> Et quant vient au .XXVIII. jour d’aoust, si s’en part, si vous [diray] pourquoi.</seg> </p> <p> <seg xml:id="c74_Fr174_p17" n="17">Sachiez que il fait tenir moult grant haras de <term ref="">jumens</term> blanches sanz nule autre tache, si sont plus de .XM. <term ref="">jumens</term> blanches, et le lait de ces <term ref="">jumens</term> boit il et touz ceuz de son lignage et nul autre, sanz ce qu’il y a bien une autre generation, si comme un grant lignage, qui le boivent aussi; et ce orent il que le grant <persName ref="">Chingins</persName> leur donna pour une victoire que il firent avec lui jadiz, et s’apele ce lignage <persName ref="">Horiad</persName>. </seg> <seg xml:id="c74_Fr174_p18" n="18">Et quant ces <term ref="">jumens</term> vont paissant par [le païs] et aucun grant seigneur les trueve, si cesse passer jusques atant que elles soient passees ou, se non, il se destourne de son chemin et va par une autre partie bien demie jornee si que nuls ne les ose aprochier quelz qu’il soit, mais on leur fait moult grant houneur.</seg> </p> <p> <seg xml:id="c74_Fr174_p19" n="19">Et quant le <persName ref="">Seignour</persName> est partis de celui lieu a .XXVIII. jourz d’aoust, si comme je vous ai dit, si fait prendre tout le lait de ces <term ref="">jumens</term> blanches, et le lait des noires getent par terre. </seg> <seg xml:id="c74_Fr174_p20" n="20">Et ce font il pour ce que leur astrenomiens et leur <term ref="">ydolastres</term> dient que il est bon [que de celui lait] [soit] jeté chascun an a .XXVIII. jours d’aoust, a ce que la terre et l’air et lor <term ref="">ydres</term> em puisent avoir leur part et les esperis qui vont par l’air et par terre, si que il puissent sauver lui et leur enfans et ses biens et touz ceuz de son pays et bestail et <term ref="">chevaus</term> et blés et toutes autres choses. </seg> <seg xml:id="c74_Fr174_p21" n="21">Puis s’en part le <persName ref="">Seignor</persName>.</seg> </p> <p> <seg xml:id="c74_Fr174_p22" n="22">Mais je vous dirai avant une grant merveille que je avoie oublié a conter. </seg><seg xml:id="c74_Fr174_p23" n="23"> Quar sachiez quant li <persName ref="">Sires</persName> demeure en ce lieu .III. mois de l’an chascun an et il fait aucune foiz mauvais temps, il a avec lui ses sages enchanteeurs astrenomiens qui sevent tant de l’art deabolique de nigromancie qu’i font tant que en tout le palais du <persName ref="">Seignour</persName> n’a nule nue ne nul mal tans desus.</seg> </p> <p> <seg xml:id="c74_Fr174_p24" n="24">Ces sages hommes qui ce font [sont] appelé <persName ref="">tebet et quesimur</persName>, quar il sont de .II. generations de gent, et sont <term ref="">ydolastre</term> et ne font riens [fors de] par le dyable et font croire aus autres gens qu’il le font par leur sainteé et par œuvre de Dieu. </seg><seg xml:id="c74_Fr174_p25" n="25"> Et si ont un tel usage comme je vous dirai. </seg><seg xml:id="c74_Fr174_p26" n="26"> Car quant un homme est jugiez a mort et soit mort par la seignourie, il le prennent et le font cuire et le mengüent; et se il estoit mort de sa mort, il ne le mengeroient pas.</seg> </p> <p> <seg xml:id="c74_Fr174_p27" n="27">Encore font ces .II. manieres de gens que je vous di une autre moult grant merveille. </seg><seg xml:id="c74_Fr174_p28" n="28"> Quar quant le <persName ref="">Grant Caan</persName> siet en son grant palais en sa maistre cité, sus sa table, qui est haut plus de .VII. coutes, il y a devant li enmi la sale ses coupes loinz de lui bien .X. <term ref="">pas</term>, plains de <term ref="">vin</term> ou de lait ou d’autres bons buverages fais d’<term ref="">espices</term> a lor usance. </seg> <seg xml:id="c74_Fr174_p29" n="29">Cil enchanteour que je vous ai dit font tant par leur enchantement que, quant le <persName ref="">Seignour</persName> veult boire, que les coupes viennent a lui et se lievent sanz ce que nuls ne les atouchent. </seg> <seg xml:id="c74_Fr174_p30" n="30">Et ce puet chascuns veoir qui est la, qui sont plus de .X. <term ref="">mil</term> personnes, et c’est voirs sans nule mensonge, quar bien vous en diront li sage de nostre pays qui sevent de nigromancie que il se puet bien faire.</seg> </p> <p> <seg xml:id="c74_Fr174_p31" n="31">Et quant vient aus festes de leur <term ref="">ydoles</term>, cil enchanteour s’en vont au <persName ref="">Seignour</persName> et [li] dient: «Tel fest[e] vient de la nostre <term ref="">ydole</term>», et nomme son non, «si que, monseigneur» dient li enchanteur, «vous savez que ceste <term ref="">ydre</term> seut faire mauvais temps et domages de moult de choses quant ele n’a offertes, si que pour ce nous vous prions que vous nous faites donner tant de moutons qui aient les chiez noirs» (et en dient la quantité qui leur plaist), «et voulons aussi, biau sire, que vous nous faciez aussi avoir [tant d’<term ref="">encens</term>], de <term ref="">leigloel</term>» et tant d’autre chose et tant d’autel si comme lor samblera a leur volenté, «a ce que nous puissons faire grant hounour et granz sacrefices a nos <term ref="">ydres</term> si que elle nous puissent sauver et nous et nos choses toutes.» </seg> <seg xml:id="c74_Fr174_p32" n="32">Et le <persName ref="">Seignour</persName> commande a ses baillis qui li sont entor que il leur soit tout donné et delivré apertement tout a leur plaisir.</seg> </p> <p> <seg xml:id="c74_Fr174_p33" n="33">Quant il ont eu ce qu’il ont demandé, si en font a leur <term ref="">ydres</term> moult tres grant feste et moult grans hounours a moult granz chans et a moult granz luminaires et a grant plenté d’<term ref="">encens</term> et d’autres oudeurs que il font de maintes manieres d’<term ref="">espices</term>. </seg> <seg xml:id="c74_Fr174_p34" n="34">Et puis font cuire la char et la metent devant les <term ref="">ydres</term> et vont espandant du [brouet] ça et la et dient que leur <term ref="">ydres</term> em prennent ce que il veulent et en ceste maniere font leur feste.</seg> </p> <p> <seg xml:id="c74_Fr174_p35" n="35">Quar sachiez que chascune de leur <term ref="">ydres</term> a son non et jour de sa feste, si comme nous avons de nos sainz par chascun an. </seg> <seg xml:id="c74_Fr174_p36" n="36">Et ont granz moustier et abbaïes qui sont si grandes comme une petite cité, et y a plus de .II. <term ref="">mil</term> moinnes selonc leur coustumes. </seg><seg xml:id="c74_Fr174_p37" n="37"> Et se vestent moult plus honnestement que ne font l’autre gent, quar il portent la barbe et le chief rez. </seg><seg xml:id="c74_Fr174_p38" n="38"> Et ont entre euls tel [qui puet prendre moullier] et en ont enfanz assez.</seg> </p> <p> <seg xml:id="c74_Fr174_p39" n="39">Encore ont une autre maniere de relegion que il apelent <persName ref="">sensin</persName>, lesquelz sont homme de moult grant astinance selonc leur coustumes et si mainent si apre vie comme je vous dirai. </seg> <seg xml:id="c74_Fr174_p40" n="40">Quar il ne mengüent en toute leur vie que brem et le metent en yaue chaude et le mengüent et est leur viande quar jamais ne mengeroient nule autre viande que brem et boivent l’yaue et [jeunent] touz jourz si que ce est moult aspre vie desmesureement. </seg><seg xml:id="c74_Fr174_p41" n="41"> Il ont granz <term ref="">ydres</term> et assez, mais aucune foiz aourent le feu. </seg> <seg xml:id="c74_Fr174_p42" n="42">Et les autres <term ref="">ydres</term> qui ne sont de ceste regle dient que il sont aussi comme [patarin] pour ce que il n’aourent pas les <term ref="">ydres</term> en la maniere que il font, quar cil ne prenderoient pour riens moullier. </seg> <seg xml:id="c74_Fr174_p43" n="43">Il vestent vestemens noirs et blans et dorment sus nates et font si aspre vie que c’est merveilles. </seg><seg xml:id="c74_Fr174_p44" n="44"> Lors <term ref="">ydres</term> sont toutes femmes [et sont tuit lour non] feminins.</seg> </p> <p> <seg xml:id="c74_Fr174_p45" n="45">Or lairons de ce et vous conterons des granz fais et des granz merveilles du <persName ref="">Grant Seignour</persName> des seignors, ce est le <persName ref="">Grant Caan</persName>, qui est sires de touz les <persName ref="">Tartars</persName>, liquelz est apelez <persName ref="">Cullay</persName>, tres noble seigneur et puissant. </seg> </p> </div> 