<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 77</placeName> </seg> </p> <p> <seg n="">Et dit le .LXXVII. chapitre comment le <persName ref="">Grant Caan</persName> ala contre <persName ref="">Naian</persName>.</seg> </p> <p/> <p> <seg xml:id="c77_Fr177_p1" n="1">Quant le <persName ref="">Grant Caan</persName> sot ce, si s’apareilla moult vistement comme celui qui pas ne les douta pour ce que il faisoient contre raison et droiture. </seg> <seg xml:id="c77_Fr177_p2" n="2">Quar il ne fu de nule riens esbahis, que de son grant sens et de sa grant proesce dist que il ne portera jamais couronne se il ne met a mort ces .II. <persName ref="">Tartars</persName> qui sont traïtre et desloial encontre lui. </seg> <seg xml:id="c77_Fr177_p3" n="3">Et fist moult tost son appareil que nus n’en sot riens en .X. ou en .XII. jours que son privé conseil. </seg><seg xml:id="c77_Fr177_p4" n="4"> Et ot bien assemblé .CCC. </seg><seg xml:id="c77_Fr177_p5" n="5"> Et .LX. mil hommes a <term ref="">cheval</term> et bien cent mil a pié. </seg><seg xml:id="c77_Fr177_p6" n="6"> Il fist si poi de gent pour ce qu’il estoient en son ost qui li estoient entour, car de ses autres granz [osts] qui estoient si loins ne les peüst il pas avoir eus si tost, qu’i estoient genz sans nombre et sanz fin qui estoient alé en estranges contrees et provinces conquester par son commandement.</seg> </p> <p> <seg xml:id="c77_Fr177_p7" n="7">Quar se il eust fait tout son effors d’assambler, il en feroit si grant multitude que ce seroit imposible chose a oïr ne a entendre ne a dire, que ce seroit nombre sanz fin. </seg><seg xml:id="c77_Fr177_p8" n="8"> Quar ces .CCC. et .LX. mil hommes a <term ref="">cheval</term> que il fist venir furent si fauconnier et b[r]aconniers.</seg> </p> <p> <seg xml:id="c77_Fr177_p9" n="9">Quant il les out appareilliez si poi de gent, si fist veoir a ses astrenomiens se il vaincra la bataille et se il en venra a chief de ses anemis. </seg><seg xml:id="c77_Fr177_p10" n="10"> Ceulz regarderent par leur art et li distrent que il aille hardiement, que il vaincra et avra l’ounour et la victoire. </seg><seg xml:id="c77_Fr177_p11" n="11"> De ce fu il moult liez et se mist a la voie atout son ost et chevauchierent .XX. journees tant que il vindrent en un grant champ. </seg><seg xml:id="c77_Fr177_p12" n="12"> La estoit <persName ref="">Naian</persName> a tout son ost qui bien estoient .IIII.C mil hommes a <term ref="">cheval</term>. </seg> <seg xml:id="c77_Fr177_p13" n="13">Et vindrent les genz du <persName ref="">Grant Caan</persName> si matin et si soudainement que cil ne sorent onques riens de leur venue pour ce que le <persName ref="">Grant Caan</persName> avoit fait si bien garder les voies pour les espies que nus n’i pooit passer qui ne fust pris.</seg> </p> <p> <seg xml:id="c77_Fr177_p14" n="14">Et ce fu la raison pourquoi <persName ref="">Naian</persName> ne sot riens de sa venue, de quoi il furent tuit esbahi et sourpris, et vous di que, quant le ost du <persName ref="">Grant Caam</persName> se joinst, <persName ref="">Naian</persName> si estoit en sa tente avec sa femme en son lit et se dormoit. </seg> <seg xml:id="c77_Fr177_p15" n="15">Et ce fu pour ce que le <persName ref="">Seigneur</persName> fist son ost venir si priveement et tost, si comme je vous ai dit. </seg><seg xml:id="c77_Fr177_p16" n="16"> Il se soulaçoit avec sa femme ou lit, car il li voloit moult grant bien a desmesure.</seg> </p> </div> 