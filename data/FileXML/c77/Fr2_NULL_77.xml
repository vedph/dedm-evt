<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 77</placeName> </seg> </p> <p> <seg n="">Comment le <persName ref="">Grant Kaam</persName> ala contre <persName ref="">Naian</persName>. .LXXVII.</seg> </p> <p/> <p> <seg xml:id="c77_Fr277_p1" n="1">Et quant le <persName ref="">Grant Kaam</persName> sot ce, si s’appareilla moult vaillament comme celui qui ne les doubta pas pource que il fasoient contre raison, car il ne fu de riens esbahis, par son grant sens et par sa proesce, et dist que il ne porteroit jamés coronne se il ne metoit a male mort ces .II. seigneurs tatars qui sont traitres et de[s]loial contre lui. </seg> <seg xml:id="c77_Fr277_p2" n="2">Et fist son appareil moult tost et coiement, que nus n’en sot riens, en .II. jours ou en .XII., autres que son privé conseil. </seg><seg xml:id="c77_Fr277_p3" n="3"> Et ot assemblé bien .III. cenz LX. M. hommes a <term ref="">cheval</term> et bien .C.M. a pié. </seg> <seg xml:id="c77_Fr277_p4" n="4">Il assembla si pou de gent pource estoient de ces os qui li estoient entour, car des autres os qui estoient si loing, il ne les pot pas avoir si tost, qui estoient genz sanz nombre et sanz fin, qui estoient alé en diverses contrees et provinces pour conquester terres pour son commandement; car, c’il eust mandé tout son effors, il en eust assemblé si grant multitude que ce seroit impossible chose a croire ne a ouïr ne a dire, que ce seroit nombre sanz fin: car ces .CCC.LX.M. hommes a <term ref="">cheval</term> |30d| que il fist assembler, furent ses fauconniers et braconniers qui li sont entour. </seg> </p> <p> <seg xml:id="c77_Fr277_p5" n="5">Et quant il ot appareillié si pou de gent, si fist veoir a ses astronomiens se il vaincra la bataille et se il vendra a chief de ces anemis. </seg><seg xml:id="c77_Fr277_p6" n="6"> Cil regarderent par leur art et li distrent que il alast hardiement, car il vaincroit et auroit l’onneur et la victoire: de quoy il fu moult joiaus et se mist a la voie avec son ost et chevauchierent .XX. journees, tant que il furent venu en .I. grant champ, la ou estoit <persName ref="">Naian</persName> avec tout son ost qui bien estoient .CCC.M. hommes a <term ref="">cheval</term>. </seg> <seg xml:id="c77_Fr277_p7" n="7">Et vindrent les genz du <persName ref="">Grant Kaam</persName> si matinet si soubitement que ceus n’en sorent riens, car le <persName ref="">Grant Kaam</persName> avoit fait si garder les voies pour les espies que nuls n’i pooit aler ne venir qui ne fust pris. </seg> <seg xml:id="c77_Fr277_p8" n="8">Et ce fu l’achoison par quoi <persName ref="">Naian</persName> ne sot riens de sa venue, de quoy il demourerent moult esbahiz et sourpris. </seg> <seg xml:id="c77_Fr277_p9" n="9">Et vous di que quant l’ost du <persName ref="">Grant Kaam</persName> joinst, <persName ref="">Naian</persName> estoit en sa tente avec sa fame en son lit et se dormoit. </seg> <seg xml:id="c77_Fr277_p10" n="10">(Et ce fu pource que le <persName ref="">Seignor</persName> fist le sien ost moult priveement et tost, si comme je vous ai dit). </seg><seg xml:id="c77_Fr277_p11" n="11"> Il se soulagoit avec sa fame ou lit, car il li vouloit moult grant bien a desmesure.</seg> </p> <p/> </div> 