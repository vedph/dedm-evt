<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">L, 34</placeName> </seg> </p> <p> <seg n="">De quodam deserto, et regno <placeName ref="">Tonachan</placeName>.</seg> </p> <p> <seg n=""></seg> </p> <p> <seg xml:id="c39_L34_p1" n="1">Recedendo ab hac civitate itur .VIII. dietis per deserta et arida loca, ubi nulle sunt arbores neque fructus, et aque similiter sunt amare, quas ‹vix› siti constricte bestie bibere possunt; quare oportet intinerantes ‹secum› tam cibi quam potus necessaria ducere. </seg><seg xml:id="c39_L34_p2" n="2"> In fine vero harum .VIII. dietarum invenitur regnum dictum <placeName ref="">Thonachan</placeName>, quod est de provincia <placeName ref="">Persye</placeName> et in eius confinibus versus <term ref="">septemtrionem</term>, in quo sunt civitates et castra multa. </seg> <seg xml:id="c39_L34_p3" n="3">Et hic est quedam maxima planicies in qua est <placeName ref="">Arbor Se‹ul›</placeName>, quam <persName ref="">christiani</persName> vocant <placeName ref="">Arbor Sicca</placeName>. Et hec arbor est valde magna et grossa, cuius folia ab una parte sunt viridia et ab alia alba; eius fructus sunt riçii similes riçiis castanearum, in quibus nichil penitus invenitur; lignum vero est cedrinum in modum bussi et valde forte. Et circha hanc arborem, longe bene .C. <term ref="">milibus</term>, ab omni parte nulla est arbor preter quam a parte una, ubi ad .X.<term ref=""> miliaria</term> prope sunt arbores. </seg> <seg xml:id="c39_L34_p4" n="4">Et dicunt incole in hac planicie fuisse exercitum <persName ref="">Alexandri Magni</persName> dum conflixit <persName ref="">Darium</persName> regem <persName ref="">Persarum</persName>. </seg> <seg xml:id="c39_L34_p5" n="5">Et hec regio est satis fructifera et fertilis propter bonam complexionem aeris, neque enim calore neque multum superhabundat frigore. </seg><seg xml:id="c39_L34_p6" n="6"> Hee gentes adorant <persName ref="">Machomet</persName>; et sunt pul‹cre› valde et maxime mulieres.</seg> </p> </div> 