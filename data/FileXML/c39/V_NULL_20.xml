<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">V, 20</placeName> </seg> </p> <p> <seg n="">Del reame de <placeName ref="">Ereimain</placeName>.</seg> </p> <p/> <p> <seg xml:id="c39_V20_p54" n="54">Partendosse da questa zitade dita <placeName ref="">Chobian</placeName> el se va per uno dexerto ben hoto zornade, in lo qual hè gran sechura et non se trova albori né fruti, ma trovasse aqua la qual sono molto amara, et queli che vol passar per ’sto luogo se chovien portar da manzar. </seg> <seg xml:id="c39_V20_p55" n="55">Et in chavo de queste oto zornade se trova una provinzia chiamata <placeName ref="">Novochan</placeName> in la qual sono molte zitade e chasteli; et dali chonfini de <placeName ref="">Persia</placeName>, da ladi de <term ref="">tramontana</term>, l’è una gran pianura in la qual sono uno alboro che li <persName ref="">christiani</persName> chiama l’<placeName ref="">Alboro Secho</placeName>, et io ve dirò la chondizion de quel’alboro: el sono molto grando e groso, et le suo’ foie da uno ladi sono verde e dal’altro bianche, e produxe uno fruto chomo sono la chastagna, ma non son bon da manzar, et del suo legno se fano el balsamo, ed è forte e zalo chomo el boso; e nonn è apreso questo nesun altro alboro a diexe mia. </seg> <seg xml:id="c39_V20_p56" n="56">Et queli dela patria dixe che lì fo la bataia del re <persName ref="">Alesandro</persName> chon <persName ref="">Dario</persName> re de <placeName ref="">Persia</placeName>. </seg> <seg xml:id="c39_V20_p57" n="57">Et in le zitade e chasteli sono abondanzia de tute chosse perché la patria sono in bel luogo, et nonn è nì gran chaldo nì gran fredo. </seg><seg xml:id="c39_V20_p58" n="58"> Et la zente de quel luogo adora <persName ref="">Machometo</persName>; ed è bela zente, et massime le done. </seg> <seg xml:id="c39_V20_p59" n="59">Et partendosse da questa patria se ne trova un’altra chiamata <placeName ref="">Muleze</placeName>, in la qual soleva star el <persName ref="">Vechio dala Montagna</persName>.</seg> </p> <p/> <p/> <p/> <p/> </div> 