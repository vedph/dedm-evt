<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 29</placeName> </seg> </p> <p> <seg n="">Ci dit le .XXIX. chapitre de la noble cité de <placeName ref="">Toris</placeName>.</seg> </p> <p/> <p> <seg xml:id="c29_Fr129_p1" n="1"><placeName ref="">Toris</placeName> est une grant cité et noble, qui est en une province qui est appelee <placeName ref="">Yrac</placeName>, et ausi a tel non, [en laquele] a pluseurs citez et chastiaus, mais pour ce que <placeName ref="">Toris</placeName> est la plus noble, vous conterai de son afaire. </seg> <seg xml:id="c29_Fr129_p2" n="2">Il est voirs que les hommes de <placeName ref="">Toris</placeName> vivent de marcheandise [et d’ars], car il labourent de toutes manieres de <term ref="">dras</term> de <term ref="">soie</term> dorez de pluseurs façons, moult biaus et de grant vaillance.</seg> </p> <p> <seg xml:id="c29_Fr129_p3" n="3">La cité est [si] bien assise que d’<placeName ref="">Ynde</placeName> et de <placeName ref="">Baudas</placeName> et de <placeName ref="">Masal</placeName> et de <placeName ref="">Tremesor</placeName> et de mains autres lieus y viennent les marcheandises, si que pour ce y vient maint marcheant latin et proprement Genevois pour acheter et pour faire leur afaires, car on y trueve aussi moult grant quantité de perrerie. </seg> <seg xml:id="c29_Fr129_p4" n="4">Ele est citez que li marcheant y font moult de leur pourfit. </seg><seg xml:id="c29_Fr129_p5" n="5"> Ce sont gens de povre afaire et sont moult mellés de maintes manieres: il y a <persName ref="">Ermins</persName>, <persName ref="">Nestorins</persName>, <persName ref="">Jacopins</persName>, <persName ref="">Jorgains</persName>, <persName ref="">Perssanz</persName>, et encore hommes qui aourent <persName ref="">Mahommés</persName> – c’est le pueple de la cité et sont moult mauvaises gens, et s’apelent [<persName ref="">Torizi</persName>]. </seg><seg xml:id="c29_Fr129_p6" n="6"> La vile est toute avironnee de biaus jardins et delitables, plains de moult biaus fruis de pluisours manieres, moult bons et assez de grant maniere.</seg> </p> <p> <seg xml:id="c29_Fr129_p7" n="7">Or laisserons de <placeName ref="">Toris</placeName>, si vous conterai de la grant province de <placeName ref="">Persse</placeName>.</seg> </p> </div> 