<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, Proemio</placeName> </seg> </p> <p/> <p> <seg xml:id="c0_Fr20_p1" n="1">Pour savoir la pure verité des diverses regions du monde, si prenés ce livre et le faites lire: si y trouverés les grandismes merveilles qui y sont escriptes de la <placeName ref="">Grant Hermenie</placeName> et de <placeName ref="">Perse</placeName> et des <persName ref="">Tartars</persName> et d’<placeName ref="">Inde</placeName><persName ref=""> </persName>et de maintes autres prouvinces, si com nostre livres vous contera tout par ordres appartenant de quoi messires <persName ref="">Marc Pol</persName>, sages et nobles citoiens de <placeName ref="">Venisse</placeName> raconte, pource que il les vit; mais auques y a de choses que il ne vit pas, mais il l’entendi d’ommes certains par verité. </seg><seg xml:id="c0_Fr20_p2" n="2"> Et pour ce metrons les choses veues pour veues, et l’entendue pour entendue, a ce que no|3d|stre livre soit droit et veritables sanz nulles mensonges. </seg> </p> <p> <seg xml:id="c0_Fr20_p3" n="3">Et chascuns qui ce livre oïra ou lira le doie croire, pource que toutes sont choses veritables, car je vous faiz savoir que, puis que Nostre Sires Dieus fist <persName ref="">Adam</persName>, nostre primier pere, ne fu onques homme de nulle generation qui tant sceust ne cerchast des diverses parties du monde et des grans merveilles comme cestui messires <persName ref="">Marc Pol</persName> en sot. </seg> <seg xml:id="c0_Fr20_p4" n="4">Et pour ce pensa que trop seroit grans maus se il ne feïst metre en escript ce que il avoit veu et oï par verité, a ce que les autres gens qui ne l’ont veu ne oÿ le sachent par cest livre. </seg><seg xml:id="c0_Fr20_p5" n="5"> Et si vous di qu’il demoura a ce savoir en ces diverses parties bien .XXVI. ans. </seg><seg xml:id="c0_Fr20_p6" n="6"> Lequel livre puis, demorant en la carsere de <placeName ref="">Jenes</placeName>, |4a| fist retrere par ordre a messire <persName ref="">Rusta</persName> <persName ref="">pisan</persName>, qui en cele meisme prison estoit au temps que il couroit de Crist .M.CC.LXXXXVIII. ans de l’Incarnation. </seg> </p> <p/> <p/> </div> 