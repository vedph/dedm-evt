<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">P, Proemio</placeName>
        </seg>
    </p>
    <p>
        <seg n="">|1a| Incipit prologus in librum domini <persName ref="">Marchi Pauli</persName> de
                <placeName ref="">Veneciis</placeName> de condicionibus et consuetudinibus
            orientalium regionum.</seg>
    </p>
    <p/>
    <p>
        <seg xml:id="c0_P1.0_p1" n="1">Librum prudentis et honorabilis viri atque fidelis domini
                <persName ref="">Marchi Pauli</persName> de <placeName ref="">Venetiis</placeName>
            de condicionibus et consuetudinibus orientalium regionum, ab eo in vulgari fideliter
            editum et conscriptum, compellor ego, frater <persName ref="">Franciscus Pipinus
            </persName>de <placeName ref="">Bononia</placeName>
            <term ref="">ordinis fratrum predicatorum</term>, a plerisque patribus et dominis meis
            veridica et fideli translacione de vulgari ad latinum reducere, ut, qui amplius latino
            quam vulgari delectantur eloquio, nec non et hii, qui propter vel linguarum varietatem
            omnimodam |1b| aut propter diversitatem ydeomatum proprietatem lingue alterius
            intelligere omnino aut faciliter nequeunt, aut delectabilius legant seu liberius
            capiant. </seg>
        <seg xml:id="c0_P1.0_p2" n="2">Porro per se ipsos laborem hunc, quem me assumere
            compulerunt, perficere plenius poterant, sed altiori contemplacioni vacantes et infimis
            sublimia preferentes sicut terrena sapere ita terrena describere recusarunt. Ego autem
            eorum obtemperans iussioni libri ipsius continenciam fideliter et integraliter ad
            latinum planum et apertum transtuli, quoniam stilum huiusmodi libri materia requirebat. </seg>
        <seg xml:id="c0_P1.0_p3" n="3"> Et ne labor huiusmodi inanis aut inutilis videatur,
            consideravi ex huius libri inspectione fideles viros posse multiplicis gracie meritum a
            Domino promereri, sive quod in varietate et decore et magnitudine creaturarum mirabi|lia
            |1c| Dei opera aspicientes ipsius poterunt virtutem et sapientiam venerabilius admirari,
            aut, videntes gentiles populos tanta cecitatis tenebrositate tantisque sordibus
            involutos, gratias Deo agant, qui fideles suos luce veritatis illustrans de tam
            periculosis tenebris vocare dignatus est in admirabile lumen suum, seu illorum
            ignorancie condolentes pro illuminacione cordium ipsorum Dominum precabuntur vel
            indevotorum <persName ref="">christianorum</persName> desidia confundetur, quod
            infedeles populi prompciores sunt ad veneranda simulacra quam ad veri Dei cultum prompti
            sunt plurimi ex hiis, qui Christi sunt caractere insigniti; sive etiam religiosorum
            aliquorum corda provocari poterunt pro ampliacione fidei christiane, ut nomen Domini
            nostri Ihesu Christi in tanta multitudine populorum oblivioni traditum defe|rant |1d|,
            spiritu favente divino, ad accecatas infidelium naciones, ubi messis quidem multa
            operarii vero pauci. </seg>
        <seg xml:id="c0_P1.0_p4" n="4">Ne autem inaudita multa atque nobis insolita que in libro hoc
            in locis plurimis referuntur inexperto lectori incredibilia videantur, cunctis in eo
            legentibus innotescat prefatum dominum <persName ref="">Marchum</persName> horum
            mirabilium relatorem virum esse prudentem, fidelem et devotum atque honestis moribus
            adornatum, a cunctis sibi domesticis testimonium bonum habentem ut multiplicis virtutis
            eius merito sit ipsius relacio fidedigna; pater autem eius dominus <persName ref=""
                >Nicolaus</persName> tocius prudentie vir hec omnia similiter referebat; patruus
            vero ipsius dominus <persName ref="">Matheus</persName>, cuius meminit liber iste, vir
            utique maturus, devotus et sapiens, in mortis articulo constitutus, confessori suo in
            familiari colloquio constanti |2a| firmitate asseruit librum hunc veritatem per omnia
            continere. </seg>
        <seg xml:id="c0_P1.0_p5" n="5"> Propter quod circa translacionem ipsius laborem assumpsi,
            conscentia tutiore, ad consolacionem legentium et ad laudem Domini nostri Ihesu Christi,
            cunctorum visibilium et invisibilium creatoris. </seg>
        <seg xml:id="c0_P1.0_p6" n="6"> Liber autem iste in tres libros dividitur, qui per propria
            capitula distinguntur, quorum librorum principiis ad faciliorem contentorum in ipsis
            invencionem sunt capitulorum tituli prenotati. </seg>
    </p>
    <p>
        <seg n="">Explicit Prologus.</seg>
    </p>
    <p/>
</div>
