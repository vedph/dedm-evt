<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">V, 1</placeName> </seg> </p> <p> <seg n="">|3r| Qui chomenza il prologo del libro chiamado dela distinzione del mondo.</seg> </p> <p/> <p> <seg xml:id="c0_V1_p1" n="1">‹O› vui, signori inperadori, duchi, marchexi, chonti e chavalieri, et tuta zente qualle volete intender e chonosser le diversse gienerazione deli omeni e dele diversitade de diverse gienerazione del mondo, lezete questo libro, in lo qual troverete de grandinissimi miracholi e diversitade del’<placeName ref="">Ermenia Mazore</placeName>, de <placeName ref="">Persia</placeName> e de <placeName ref="">Tartaria</placeName> e de molte altre provinzie, segondo chomo nara el predeto libro, et avertamente ve chonterà chomo misier <persName ref="">Marcho Polo</persName>, zitadin de <placeName ref="">Veniexia</placeName>, queste tal chosse chon li suo’ ochi et orechie vete et aldì da homeni degni de fede, sì che in questo quele chosse che ’l dito vete meteremo chomo chosse vedude, et quele che lui aldì chomo chosse aldide, adziò che ’l nostro libro sia chonsonante ad zaschun che oldirà hover lezerà; sì che ognuno li darà fede. </seg> <seg xml:id="c0_V1_p2" n="2">Et sapié che dal tempo che Dio chreò <persName ref="">Adam</persName> ed Eva, qual fo el primo homo al mondo, fina al prexente, non fo mai algun <persName ref="">christian</persName>, <persName ref="">Saraxin</persName>, <persName ref="">Tartaro</persName>, <persName ref="">Indian</persName>, over homo de alguna gienerazione, el qual chotanto tempo zerchasse le diverse parte del mondo et vedesse tante chosse chomo fexe missier <persName ref="">Marcho Polo</persName> predito. </seg> <seg xml:id="c0_V1_p3" n="3">Onde el dito diterminò di meter tuto quelo ch’el avea visto e aldido in schritura, adziò che la zente che non à vezudo né sapudo per questo libro possa saver. </seg><seg xml:id="c0_V1_p4" n="4"> Et dicho che ’l dito missier <persName ref="">Marcho</persName> |3v| <persName ref="">Polo</persName> stete in queste diversse parte et provinzie vintisie ani, e questo per poder saver queste tal chosse; lo qual, siando destegnudo in charzere de’ <persName ref="">Zenovessi</persName>, tute ’ste chosse feze schriver per misier <persName ref="">Reustregielo </persName>zitadin de<persName ref=""> </persName><placeName ref="">Pixa</placeName>, lo qual era nela dita prixone chon el dito misie’ <persName ref="">Marcho Polo</persName>. </seg><seg xml:id="c0_V1_p5" n="5"> Et fo schrito le dite chosse nel’ano del Nostro Signor Iexu Christo milleduxento e nonantanuove.</seg> </p> <p/> </div> 