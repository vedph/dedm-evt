<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, Proemio</placeName> </seg> </p> <p/> <p> <seg xml:id="c0_F0_p1" n="1">Seingnors, enperaor et rois, dux et marquois, cuens, chevalers et borgiois, et toutes gens qe volés savoir les deverses jenerasions des homes et les deversités des deverses region dou monde, si prennés cestui livre et le feites lire; et chi trover{er}és toutes les grandismes mervoilles et les grant diversités de la <placeName ref="">Grande Harminie</placeName> et de <placeName ref="">Persie</placeName> et des <persName ref="">Tartars</persName> et <placeName ref="">Indie</placeName> et des maintes autres provinces, si con notre livre voç contera por ordre apertemant, si come meisser <persName ref="">March Pol</persName>, sajes et noble citaiens de <placeName ref="">Venece</placeName>, raconte, por ce que a seç iaus meissme il le vit; mes auques hi ni a qu’il ne vit pas mes il l’entendi da homes citables et de verité. </seg> <seg xml:id="c0_F0_p2" n="2">Et por ce met{r}eron les chouses veue por veue et l’entendue por entandue, por ce que notre livre soit droit et vertables sanç nulle mensonge; et chascuns que cest livre liroie, ou hoiront, le doient croire, por ce que toutes sunt chouses vertables, car je voç fais savoir que, puis que notre Sire Dieu |4b| p‹l›asmé de seç mainç <persName ref="">Adam</persName> notre primer pere jusque a cestui point, ne fu <persName ref="">cristienç</persName> ne paiens ne <persName ref="">tartar</persName> ne <persName ref="">yndiens</persName>, ne nulç homes de nulle generasion, que tant seust ne cherchast de les deverses partie dou monde et de les grant mervoilles come cestui messire <persName ref="">March</persName> en chercé et soi. </seg> <seg xml:id="c0_F0_p3" n="3">Et por ce dit il a soi meisme que trop{o} seroit grant maus se il ne feist metre en ecriture toutes les granç mervoilles qu’il vit et qu’il hoï por verités, por ce que les autres jens que ne le virent ne sevent le sachent por cest livre; et si voç di qu’il demora a ce savoir en celles deverses parties et provences bien .<term ref="">XXVI</term>. anç. </seg> <seg xml:id="c0_F0_p4" n="4">Le quel puis, demorant en le charchre de <placeName ref="">Jene</placeName>, fist retraire toutes cestes chouses a messire <persName ref="">Rustaciaus de Pise</persName>, que en celle meissme chartre estoi{i}t, au tens qu’il avoit .<term ref="">MCCXCVIII</term>. anç que Jeçucrit nesqui.</seg> </p> <p/> </div> 