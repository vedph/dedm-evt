<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">P, I 28</placeName>
        </seg>
    </p>
    <p>
        <seg n="">De tyranno qui dicebatur <persName ref="">Senex de Montanis</persName> et
            siccariis seu <persName ref="">assessinis</persName> eius. Capitulum 28m.</seg>
    </p>
    <p/>
    <p>
        <seg xml:id="c40_P1.28_p1" n="1"><placeName ref="">Mulete</placeName> est regio ubi
            dominabatur princeps quidam pessimus, qui dicebatur <persName ref="">Senex de
                Montanis</persName>, de quo ego <persName ref="">Marchus</persName>, que a multis de
            regione illa audivi, refero. </seg>
        <seg xml:id="c40_P1.28_p2" n="2">Princeps ille, cum universo populo cui preerat, legis
                <persName ref="">Machometi</persName> sectator erat. </seg>
        <seg xml:id="c40_P1.28_p3" n="3">Excogitavit autem inauditam maliciam ut homines siccarios
            et gladiatores audaces efficeret, qui vulgo ‘<persName ref="">assessini’</persName>
            vocantur, per quorum audaciam quoscumque vellet occideret et ab omnibus timeretur. </seg>
        <seg xml:id="c40_P1.28_p4" n="4">In valle enim quadam, que circuncluditur altissimis
            montibus, maximum ac pulcherimum viridarium fecit, ubi |14a| omnium herbarum, florum et
            fructuum delectabilium erat copia; ibi erant palacia pulcherima, mira varietate depicta
            et deaurata; ibi fluebant rivi varii et diversi, aque ac <term ref="">vini</term>,
            mellis ac lactis. Ibi servabantur mulieres iuvenes supra modum decore, que docte erant
            saltare, citariçare, canere in omni genere musicorum; vestes varias etiam preciosas
            habebant, miroque apparatu ornate erant: harum erat officium, iuvenes ibi positos in
            omnibus deliciis et voluptatibus enutrire. Ibi erat vestium, lectorum, victualium omnium
            desiderabilium copia, de nulla re tristi ibi fiebat relacio, ad nichil aliud nisi iocis
            obscenitatibus delectabilibus vacare licebat. </seg>
        <seg xml:id="c40_P1.28_p5" n="5">Erat autem ad introitum viridarii castrum fortissimum quod
            diligentissime custodiebatur, nec per aliam |14b| viam ad locum illum ingressus esse
            poterat vel regressus. </seg>
        <seg xml:id="c40_P1.28_p6" n="6"> Tenebat autem <persName ref="">Senex</persName> ille – sic
            enim in lingua nostra vocabatur, sed eius nomen erat <persName ref="">Alaodim</persName>
            – in suo palacio extra locum illum iuvenculos multos, quos aptos videbat et fortes, et
            eos faciebat in <persName ref="">Machometi</persName> lege nefaria informari: promittit
            enim infelicissimus <persName ref="">Machometus</persName> sectatoribus sue legis quod
            in vita alia huiusmodi, ut dictum est, delectaciones habebunt. Cum autem volebat aliquos
            ex iuvenibus facere audacissimos <persName ref="">assessi{o}n[o]s</persName>, faciebat
            eis potacionem dari, qua sumpta, statim comprimebantur gravi sopore; tunc deferebantur
            in viridarium, et post horam modicam, sopore soluto, videntes se tantis interesse
            deliciis, putabant se gaudiis paradisi perfrui iuxta promissionem abhominabilis
                <persName ref="">Machometi</persName>. |l4c| Post dies aliquot faciebat quos volebat
            ex ipsis, pocione simili soporari, et inde educi: cum autem excitabantur, vehementissime
            tristabantur, videntes se tanta consolacione privatos.</seg>
    </p>
</div>
