<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 40</placeName> </seg> </p> <p> <seg n="">Ci dit le .XL. chapitre dou <persName ref="">Viel de la Montaigne</persName>.</seg> </p> <p> <seg n=""> </seg> </p> <p> <seg xml:id="c40_Fr140_p1" n="1"><placeName ref="">Mulecte</placeName> est une contree ou le <persName ref="">Viel de la Montaigne</persName> souloit demourer anciennement et vaut a dire <placeName ref="">Mulecte</placeName> en françois «dieu terrien». </seg> <seg xml:id="c40_Fr140_p2" n="2">Or vous conterons de son afaire selonc ce meïsmes que mesire <persName ref="">Marc Pol</persName> oÿ conter a pluseurs hommes de ces contrees.</seg> </p> <p> <seg xml:id="c40_Fr140_p3" n="3">Li <persName ref="">Viex</persName> estoit apelez en leur langage <persName ref="">Aloadain</persName>. </seg> <seg xml:id="c40_Fr140_p4" n="4">Il avoit fait fermer [entre] .II. montaignes, en une valee, le plus grant jarding et le plus bel qui onques fust veus, plains de touz les fruis du monde et y avoit les plus belles maisons et palais qui onques fussent veuz, touz dorez et pourtrais de toutes belles choses moult bien. </seg><seg xml:id="c40_Fr140_p5" n="5"> Et si [y] avoit conduis qui couroient de <term ref="">vin</term> et tel de lait et tel de miel et tel d’yaue. </seg> <seg xml:id="c40_Fr140_p6" n="6">Et [estoit] plain de dames et de damoiseles les plus belles du monde, qui savoient sonner de tous ynstrumens et chantoient et dansoient moult bien, [que] ce estoit un delit. </seg><seg xml:id="c40_Fr140_p7" n="7"> Et lor faisoit entendant le <persName ref="">Viel</persName> que ycel jardin estoit paradis. </seg> <seg xml:id="c40_Fr140_p8" n="8">Et pour ce l’avoit il fet de tel maniere que <persName ref="">Mahommet</persName> dist que leur paradis [seroit] biaus jardins et plains de conduis de <term ref="">vin</term> et de lait et de miel et d’yaue, et plain de belles femmes, au delit de chascun en tele maniere con celui du <persName ref="">Viel</persName>. </seg><seg xml:id="c40_Fr140_p9" n="9"> Et pour ce croient il que ce soit paradis.</seg> </p> <p> <seg xml:id="c40_Fr140_p10" n="10">En cel jarding [n’entroit] nus, fors ceuz de qui il vouloit faire ses <persName ref="">Haçasis</persName>. </seg> <seg xml:id="c40_Fr140_p11" n="11">Il avoit un chastiau a l’entree de cel jardin, si fort que tout le mont ne le porroit prendre et ne pooit on entrer ou dit jardin que par iluec. </seg><seg xml:id="c40_Fr140_p12" n="12"> Il tenoit en sa court [joenes enfans] de .XII. anz de sa contree, qui avoient [forme d’estre hommes] d’armes. </seg><seg xml:id="c40_Fr140_p13" n="13"> Et leur disoit comment <persName ref="">Mahommet</persName> disoit que leur paradiz estoit de la maniere que je vous ai dit, et ceuz le creoient comme <persName ref="">sarrazin</persName> qu’il estoient. </seg><seg xml:id="c40_Fr140_p14" n="14"> Et les faisoit metre dedenz cel jardin a .X. et a .VI. et a .IIII. ensamble en ceste maniere, car il leur faisoit boivre un beverage. </seg><seg xml:id="c40_Fr140_p15" n="15"> [Des ce que il l’avoient beu, ils s’endormoient] maintenant, puis les faisoit prendre et metre en son jardin et la s’esveilloient et se trouvoient la.</seg> </p> </div> 