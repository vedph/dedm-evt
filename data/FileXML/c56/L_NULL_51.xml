<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">L, 51</placeName> </seg> </p> <p> <seg n="">De civitate <placeName ref="">Lop</placeName> et eius deserto.</seg> </p> <p/> <p> <seg xml:id="c56_L51_p1" n="1"><placeName ref="">Lop</placeName> est maxima civitas in principio et introytu maximi deserti quod dicitur desertum de <placeName ref="">Lop</placeName>, et est inter <term ref="">oriens</term> et <term ref="">grecum</term>. </seg> <seg xml:id="c56_L51_p2" n="2">Et gentes adorant <persName ref="">Machomet</persName>. </seg> <seg xml:id="c56_L51_p3" n="3">Oportet autem eos qui volunt hoc desertum transire aliquibus diebus in hac refici civitate, deinde sumere victualia pro se et animalibus suis pro uno mense. Et dicitur quod est hoc desertum tante longitudinis quod in anno perambulari non posset, et ubi minoris est latitudinis vix uno mense transitur; et est per totum arena, montes et valles ubi nulla inveniuntur victualia. Et postquam quis iverit una die et nocte yemis tempore invenit aquam dulcem, tamen in modica quantitate, que forte sufficeret .C. hominibus cum suis animalibus, ‹et fere›; et isto modo quasi continue per diem et noctem invenitur aqua. In pluribus tamen locis inveniuntur aque amare et salse, et omnes relique que sunt circa .28. <term ref="">milia</term> sunt bone. </seg><seg xml:id="c56_L51_p4" n="4"> Nulla avis neque bestia apparet: carent enim cibo. </seg><seg xml:id="c56_L51_p5" n="5"> In transitu ‹autem› huius deserti tale mirandum apparet: quod si aliquis forte a sociis deviaverit, dum de nocte perambulat, et voluerit ad socios pervenire, audit spiritus ad modum sociorum qui aliquando suo ‹proprio› nomine clamant; et tali modo multociens taliter homines deviant quod numquam sociis coniunguntur. Et non solum hec de nocte apparent, sed multociens de die tales voces audiuntur; et aliquando audiuntur multa sonare instrumenta et maxime campanelle, et hoc ideo quia homines transeuntes appendunt bestiis suis campanellas, ut ipsas sentiant et ne deviare possint. </seg><seg xml:id="c56_L51_p6" n="6"> Hoc desertum hiis maximis transitur incommodis.</seg> </p> </div> 