<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 56</placeName> </seg> </p> <p> <seg n="">Le .LVI. chapitre si dit de la province de <placeName ref="">Lop</placeName>.</seg> </p> <p/> <p> <seg xml:id="c56_Fr156_p1" n="1"><placeName ref="">Lop</placeName> est une grant cité qui est au chief ou desert qui est apelez le desert de <placeName ref="">Lop</placeName>, et est entre <term ref="">levant</term> et <term ref="">grec</term>, et est cité est au <persName ref="">Grant Caam</persName>. </seg> <seg xml:id="c56_Fr156_p2" n="2">Les gens aourent <persName ref="">Mahommet</persName>. </seg><seg xml:id="c56_Fr156_p3" n="3"> Et vous di que cil qui veulent passer le desert se reposent en cele vile une semainne pour refreschir eus et leur bestes. </seg><seg xml:id="c56_Fr156_p4" n="4"> Et puis s’apareillent de penre leur viandes pour un mois pour eulz et pour leur bestes et se partent de ceste cité et entrent ou desert. </seg> </p> <p> <seg n=""></seg><seg xml:id="c56_Fr156_p5" n="5"> Et est tant lonc, si con l’en dit, que en un an ne chevaucheroit on du chief a l’autre et, ou il est mains larges, y met on un mois. </seg><seg xml:id="c56_Fr156_p6" n="6"> Il y a mons et valees de sablon et n’i trueve on riens que mengier. </seg><seg xml:id="c56_Fr156_p7" n="7"> Mais quant on a chevauchié un jour et une nuit, si trueve on yaue douce tant que mestier est bien a .L. ou a .C. personnes avec lor bestes, mais a [plus non]: par tout cest desert trueve on l’yaue en ceste maniere, si que l’en trueve bien en ce passage en .XXVIII. lieus yaue douce, mais ne mie granment, et en .IIII. lieus trueve on yaues ameres et mauvaises. </seg> </p> <p> <seg xml:id="c56_Fr156_p8" n="8">Et bestes et oisiaus n’i a nul, car il ne trouv[er]oient que mengier. </seg><seg xml:id="c56_Fr156_p9" n="9"> Mais on i trueve une tel merveille que je vous dirai que, quant on chevauche par nuit par ce desert et il avient que se aucuns remaint et il se desvoie de ses compaignons pour dormir ou pour autre chose, quant il cuide retourner et trover ses compaignons, si ot parler un esperit qui samble estre ses compaignons, et tel foiz l’apelent par son non, si que pluseurs foiz le fait desvoier en tel maniere que plus ne s’entrevoient; et en ceste maniere en sont ja maint mort et perdu. </seg><seg xml:id="c56_Fr156_p10" n="10"> Et vous di que de jour meïsmes parloient li esperit, et orés aucune foiz sonner de mains estrumens et proprement <term ref="">tabors</term> plus que autres. </seg><seg xml:id="c56_Fr156_p11" n="11"> Et ainssi passe on ce desert a si grant anui que vous avez oÿ. </seg> </p> <p> <seg xml:id="c56_Fr156_p12" n="12">Or vous laisserons de ce desert et vous conterons des provinces que l’en trueve a l’issue de ce grant desert de <placeName ref="">Lop</placeName>.</seg> </p> <p> <seg n=""> </seg> </p> </div> 