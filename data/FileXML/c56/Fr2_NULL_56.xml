<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 56</placeName> </seg> </p> <p> <seg n="">Ci devise de la cité de <placeName ref="">Loup</placeName>. .LVI.</seg> </p> <p/> <p> <seg xml:id="c56_Fr256_p1" n="1"><placeName ref="">Loup</placeName> est une grant cité qui est au chief du desert qui est appellez le desert de <placeName ref="">Loup</placeName>, et est entre <term ref="">levant</term> et <term ref="">grec</term>. </seg> <seg xml:id="c56_Fr256_p2" n="2">Ceste cité est au <persName ref="">Grant Kaam</persName>. </seg> <seg xml:id="c56_Fr256_p3" n="3">Les gens aourent <persName ref="">Mahomet</persName>. </seg><seg xml:id="c56_Fr256_p4" n="4"> Et vous di que ceus qui veulent passer ce desert se repossent en ceste ville une semaine pour refreschir euls et leur bestes. </seg><seg xml:id="c56_Fr256_p5" n="5"> Et puis s’appareillent et prennent leur viande pour un moys pour eus et pour leur bestes; et se partent de ceste cité et entrent ou desert. </seg><seg xml:id="c56_Fr256_p6" n="6"> Et est tant lonc, si comme on dit, que en un an ne se chevaucheroit d’un chief a l’autre et, la ou il est mains larges, si met on a passer .I. moys. </seg><seg xml:id="c56_Fr256_p7" n="7"> Ce sont touz mons et valees de sablon, et n’i treuve l’en riens que mengier. </seg><seg xml:id="c56_Fr256_p8" n="8"> Mes, quant on a chevauché .I. jour et une nuit, si treuve l’en aigue douce, tant qu’il sou[f]fira bien a .L. personnes ou a cent avec leur bestes, mes, a plus, non. </seg><seg xml:id="c56_Fr256_p9" n="9"> Et par tout ce desert treuve l’en aigue en ceste maniere, si que l’en treuve bien, en ce passage, en .XXVIII. lieus aigue douce, mes non granment; et en .IIII. lieus treuve l’en aigue amere et mauvese. </seg><seg xml:id="c56_Fr256_p10" n="10"> Bestes n’y a, car |20d| il n’y trouveroient que mengier. </seg><seg xml:id="c56_Fr256_p11" n="11"> Mes on y treuve une tel merveille com je vous dirai: que quant l’en chevauche de nuit par ce desert et il avient que aucun remaigne et se desvoie de ses compaignons, pour dormir ou pour autre chose, quant il cuide retorner et ataindre sa compaignie, si ot parler espriz qui semblent estre ses compaignons; et tel foiz l’appellent par son non, si que pluseurs foiz les font desvoier en tel maniere que il ne puet puis trouver ses compaignons. </seg><seg xml:id="c56_Fr256_p12" n="12"> Et en ceste maniere en sont ja maint mort et perdu. </seg><seg xml:id="c56_Fr256_p13" n="13"> Et vous di que de jours meïsmes ot on parler ses espriz, et orez aucune foiz sonner de mains instrumens, et proprement tabour plus que autre. </seg><seg xml:id="c56_Fr256_p14" n="14"> Et ainsi passent ce desert einssi que vous avez ouï. </seg> </p> <p> <seg xml:id="c56_Fr256_p15" n="15">Or vous lesserons de ce desert et vous conterons des provinces que l’en treuve a l’issue de ce grant desert de <placeName ref="">Loup</placeName>.</seg> </p> <p> <seg n=""> </seg> </p> <p/> </div> 