<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">L, 52</placeName> </seg> </p> <p> <seg n="">De provincia <placeName ref="">Tangut</placeName>; et de modo eorum adorandi et de sepulturis.</seg> </p> <p/> <p> <seg xml:id="c57_L52_p1" n="1">Transactis hiis .30. dietis per desertum pervenitur ad civitatem quandam dictam <placeName ref="">Saccion</placeName>, et est in provincia dicta <placeName ref="">Tangut</placeName>. </seg> <seg xml:id="c57_L52_p2" n="2">Et sunt gentes <term ref="">ydolatre</term>; sunt tamen aliqui <persName ref="">Turchi</persName>, <persName ref="">christiani nestorini</persName> et eciam aliqui <persName ref="">Sarraceni</persName>. <term ref="">Ydolatre</term> vero habent proprium ydeoma. </seg> <seg xml:id="c57_L52_p3" n="3">Et est civitas hec inter <term ref="">oriens</term> et <term ref="">grecum</term>. </seg> <seg xml:id="c57_L52_p4" n="4">Non sunt homines mercatores sed vivunt ex fructibus terre. </seg><seg xml:id="c57_L52_p5" n="5"> Habent sua monasteria et ecclesias omnia plena <term ref="">ydolis</term> diversarum manerierum, quibus faciunt sacrificia multa et eis maxime reverentur. </seg> <seg xml:id="c57_L52_p6" n="6">Cum nascitur infans, statim faciunt nutrire <term ref="">arietem</term> unum in honorem <term ref="">ydoli</term>; et, completo anno, in die festivitatis <term ref="">ydoli</term> <term ref="">arietem</term> illum cum infante coram <term ref="">ydolo</term> portant eique maxime reverentur; deinde hunc <term ref="">arietem</term> coctum coram <term ref="">ydolo</term> reverenter portant, eumque ibi stare permittunt quousque officium <term ref="">ydolo</term> fecerint, orationesque pro eorum infante porrexerint. Et tunc dicunt <term ref="">ydolum</term> commedisse substantiam talium carnium, et ideo eas auferunt domumque reportant; et invitatis parentibus et amicis ipsas festive commedunt reverenter. </seg> <seg xml:id="c57_L52_p7" n="7">Verum de hoc tali <term ref="">ariete</term> habet sacerdos caput, pedes, interiora et pelles, et aliquod de carnibus. Comestis vero carnibus recolligunt universa ossa easque sollempniter reservant. </seg> <seg xml:id="c57_L52_p8" n="8">Omnium colentium <term ref="">ydola</term> moris est comburere corpora mortuorum: quod hoc modo faciunt. In via per quam portari debet funus, in aliquibus locis, faciunt domunculas ornatas <term ref="">pannis</term> aureis et sericeis secundum eorum posse; ad has perveniunt ferendo corpus, et ipsum deponunt; et ante ipsum prosternunt <term ref="">vinum</term> et victualia multa, dicentes quod tali honore recipietur in alio mundo. </seg> <seg xml:id="c57_L52_p9" n="9">Et dum pervenerint ad locum combustionis, tunc eorum parentes faciunt de cartis bombacinis fieri incidendo ymagines hominum, <term ref="">equorum</term>, <term ref="">arietum</term> et aliorum animalium; et cartas similiter ad modum monete faciunt, et habent ‹eciam› <term ref="">çendatum</term> ex diversis coloribus, et de <term ref="">pannis</term> diversarum manerierum. Et hec ‹omnia› una cum corpore mortuo in ignem ponunt, dicentes hunc mortuum in alio mundo habere tanta, scilicet tot servos, tot <term ref="">equos</term> et similia. </seg> <seg xml:id="c57_L52_p10" n="10">Dum eciam corpus ad rogum ferunt, illud antecedunt omnia instrumenta civitatis sonando, quia dicunt ipsum in alio mundo tali honore recipi deberi. </seg><seg xml:id="c57_L52_p11" n="11"> Est eciam aliud quod in eorum mortuis observant. Statim enim, mortuo corpore, ad eorum astrologos vadunt ut sibi diem statuat comburendi. Numquam enim eum comburerent nisi die debite ordinata; propter quod, advenit aliquando quod per sepulturam aliquando per mensem, aliquando per .6. menses, corpora in eorum domibus coguntur conservare. Tunc ergo ipsa in grossis capsis ligneis bene concludunt, capsasque depingunt et circumdant <term ref="">pannis</term> cum multis <term ref="">speciebus</term> et <term ref="">camfora</term>, taliterque quod eius fetor sentiri non potest, et continue ‹ei› omni die preparant mensam cum cibo et potu ac si viveret; et tam diu ipsam sic relinquunt quousque quis commode commedere potuisset, dicentes animam mortui hiis frui cibariis. </seg> <seg xml:id="c57_L52_p12" n="12">Et multociens astrologi dicunt non debere trahi corpus per principalem portam domus, sed per aliquam aliam; et multociens faciunt rumpi domus et inde corpus trahere. Causam vero quare eorum astrologi dicunt non debere trahi corpus ex domo quacumque die assignant, quia non deberet, ut dicunt, trahi nisi sub tali planeta sub quo natus fuerit vel, ad minus, in non sibi contrario: quod si aliter fiat, dicunt mortuos multa nocumenta in domo facere; et multociens accidit quod demones aliquos ex familia ledunt vel occidunt, quod hac de causa pervenire fatentur. </seg><seg xml:id="c57_L52_p13" n="13"> Que autem dicta sunt observant quicumque <term ref="">ydolatre</term> et ubique. </seg> <seg xml:id="c57_L52_p14" n="14">Dicemus amodo de aliis civitatibus que sunt versus <term ref="">maistrum</term>, prope caput huius deserti.</seg> </p> <p/> </div> 