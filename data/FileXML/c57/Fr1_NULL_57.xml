<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 57</placeName> </seg> </p> <p> <seg n="">Ci dit le .LVII. chapitre de la grant province de <placeName ref="">Tangue</placeName>.</seg> </p> <p/> <p> <seg xml:id="c57_Fr157_p1" n="1">Quant on a chevauchié .XXX. journees en ce desert, si trueve on une cité qui est apelee <placeName ref="">Sacion</placeName>, qui est au <persName ref="">Grant Caan</persName>. </seg> <seg xml:id="c57_Fr157_p2" n="2">La province s’apele <placeName ref="">Tangue</placeName>. </seg> <seg xml:id="c57_Fr157_p3" n="3">Il sont tuit <term ref="">ydres</term>, mais auques y a de <persName ref="">crestiens nestorins</persName> et y a aussi <persName ref="">sarrazins</persName>. </seg> <seg xml:id="c57_Fr157_p4" n="4">Les <term ref="">ydres</term> ont langage a par eulz. </seg> <seg xml:id="c57_Fr157_p5" n="5">La vile est entre <term ref="">grec</term> et <term ref="">levant</term>. </seg> <seg xml:id="c57_Fr157_p6" n="6">Il vivent des proufis des blés qu’il recueillent de la terre. </seg><seg xml:id="c57_Fr157_p7" n="7"> Il ont maintes abaïes et maint moustier [plains] de lor <term ref="">ydoles</term> de pluseurs façons, as qués il font moult de grant honnour et de reverence, et y ont grant devocion et leur font sacrefices. </seg> </p> <p> <seg xml:id="c57_Fr157_p8" n="8">Car touz ceuz qui ont enfans font nourrir un <term ref="">mouton</term> en l’onnour de l’<term ref="">ydle</term> et, au chief de [l’an], ou la feste de l’<term ref="">idle</term>, ceuz qui ont nourri le <term ref="">mouton</term> le mainent avec l’enfant devant l’<term ref="">ydle</term> et li font grant reverence et les enfans aussi. </seg> <seg xml:id="c57_Fr157_p9" n="9">Et quant il ont ce fait, si font cuire touz les <term ref="">moutons</term> et les portent encore devant l’<term ref="">idle</term> a grant reverence et [les] laissent la tant que il aient dit le service et leur priere et l’<term ref="">idle</term> mengüe sa sustance de la char. </seg><seg xml:id="c57_Fr157_p10" n="10"> Puis que il ont ce fait, si prendent cele char et la portent en leur maisons et mandent leur parens et le mengüent a grant reverence et a grant joie. </seg><seg xml:id="c57_Fr157_p11" n="11"> Et quant il ont mengié la char, si requeillent les os qui sont demourez et les metent en arches moult sauvement. </seg> </p> <p> <seg xml:id="c57_Fr157_p12" n="12">Et sachiez que tuit li <term ref="">ydolastre</term> du monde, quant il meurent, li vif les font ardoir; et quant il les portent ardoir, li parent du mort font enmi cele voie une maison de fust et le cuevrent de <term ref="">dras</term> d’<term ref="">or</term> et de <term ref="">soie</term>. </seg> <seg xml:id="c57_Fr157_p13" n="13">Et quant li cors passe devant ceste maison, si s’arrestent et jetent ceulz de la maison devant le cors <term ref="">vin</term> et char et viandes assez; et ce font il pour ce que il dient que autel honnour sera receuz en l’autre siecle. </seg> <seg xml:id="c57_Fr157_p14" n="14">Et quant il est aportez au lieu ou il doit estre ars, font entailler hommes de chartre [de parchemin] et de paupier et <term ref="">chevaus</term> et <term ref="">chameus</term> et roe comme <term ref="">besanz</term>, et toutes ces choses font ardoir avec le mort et dient que en l’autre siecle il avera ces esclas [et] ces bestes avec lui; et vont [sonnant] devant le cors touz les estrumens de la vile. </seg> </p> <p> <seg xml:id="c57_Fr157_p15" n="15">Et sachiez qu’il ne feroient ardoir le cors se il ne faisoient veoir a leur estreloges lequel jour doit estre bon a ce faire. </seg><seg xml:id="c57_Fr157_p16" n="16"> Et quant il a deviné, si le gardent jusques au terme et tel foiz le gardent bien .VI. mois et mains et plus, selonc ce que il leur dist par son art. </seg><seg xml:id="c57_Fr157_p17" n="17"> Et le gardent ainssi que il font une casse bien d’une <term ref="">paume</term> et moult bien conjointe ensamble, et est moult soutilment painte, et le cuevrent de biaux <term ref="">dras</term>, et y metent dedenz cele casse <term ref="">canfre</term> et <term ref="">espices</term> assez, que leur cors ne pue. </seg> <seg xml:id="c57_Fr157_p18" n="18">Et chascun jour, tant qu’il le gardent, font metre tables plainnes de viandes devant le mort, et dient que s’ame vient mengier et boire, et li laissent tant [que il demeurent] pour mengier; et ainssi le font chascun jour. </seg><seg xml:id="c57_Fr157_p19" n="19"> Et encor leur font [pis] acroire les devins que il lor dient aucune foiz [que ce n’est pas bon de trere le cors par la porte, si que aucune foiz] leur font rompre le mur et traire le de la quant il le doivent porter ardoir. </seg><seg xml:id="c57_Fr157_p20" n="20"> Et sachiez qu’en toute ceste maniere le font cil <term ref="">ydolastre</term> [et] le font ainsi [ceulx] de ces contrees. </seg> </p> <p> <seg xml:id="c57_Fr157_p21" n="21">Or vous laisserons de ceste contree et vous conterons d’une autre cité qui est vers <term ref="">maistre</term>, jouste le chief de cest desert.</seg> </p> </div> 