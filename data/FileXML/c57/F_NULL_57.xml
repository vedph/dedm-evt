<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 57</placeName> </seg> </p> <p> <seg xml:id="c57_F57_p1" n="1">Ci devise de la provence de <placeName ref="">Tangut</placeName>.</seg> </p> <p/> <p> <seg xml:id="c57_F57_p2" n="2">Et quant l’en a chevauchés cest troint jornee dou deçert que je vos ai dit, adonc treuve l’en une cité que est apellés <placeName ref="">Sacion</placeName>, qui est au <persName ref="">Grant Kaan</persName>. </seg> <seg xml:id="c57_F57_p3" n="3">La provence s’apelle <placeName ref="">Tangut</placeName>. </seg> <seg xml:id="c57_F57_p4" n="4">Il sunt tuit <term ref="">ydres</term>; bien est il voir qu’il hi a auques <persName ref="">cristienç nestorin</persName>, et encore hi a <persName ref="">saracinç</persName>. </seg> <seg xml:id="c57_F57_p5" n="5">Les <term ref="">ydres</term> ont langajes por elz. </seg> <seg xml:id="c57_F57_p6" n="6">La ville est entre <term ref="">grec</term> et <term ref="">levant</term>. </seg> <seg xml:id="c57_F57_p7" n="7">Il ne sunt jens que vivent de merchandies, mes vivent dou profit des bles qu’il recoient de la tere. </seg><seg xml:id="c57_F57_p8" n="8"> Il ont maintes abaÿe et mant moster, les quelz sunt tuit plen de <term ref="">ydres</term> de mainte faision, as quelç font grant sacrificie et grant honor et grant reverence. </seg> <seg xml:id="c57_F57_p9" n="9">Et sachiés que tout les homes que ont enfanz font norir un <term ref="">monton</term> a honor de le <term ref="">ydres</term> et, a chief de l’an ou a la feste de son <term ref="">idre</term>, cil que ont nodri le <term ref="">mouton</term> le moinent con seç enfanz devant le <term ref="">ydres</term> et li font grant reverence, et elz et lor enfanz; et quant ont ce fait, il le font toit cuire, puis |24a| le portent devant l’<term ref="">idre</term> con grant reverence et iluec le laissent tant qu’il ont dit lor ofice et lor preier qe le <term ref="">ydre</term> sauvent lor filz; et dient qe le <term ref="">ydre</term> menjuent la sostance de la cars. </seg> <seg xml:id="c57_F57_p10" n="10">Puis que il ont ce fait, il prenent celle cars que devant le <term ref="">ydre</term> avoit esté et la portent a lor maison, ou en autre leu qu’il vollent, et mandent por lor parens et le menuent cum grant reverence et a grant feste. </seg><seg xml:id="c57_F57_p11" n="11"> Et quant il ont manjés la cars et il reculient les oses et le sauvent en arche mout sauvemant. </seg> </p> <p> <seg xml:id="c57_F57_p12" n="12">Et sachiés que tuit les <term ref="">ydules</term> dou monde, quant il mourent, les autres font ardoir les cors. </seg> <seg xml:id="c57_F57_p13" n="13">Et encore voç di que quant cesti <term ref="">ydres</term> sunt portés de lor maison au leu o il doient estre ars, entre voies, en auquant leus, les parens dou mors ont fait emi la voie une maison de fust coverte de <term ref="">dras</term> de <term ref="">soie</term> et de <term ref="">dras</term> doré; et quant le mort est porté devant ceste maison si aornés, il s’arestent et les homes gitent devant le mors <term ref="">vi‹n›</term> et viandes asseç, et ce font il por ce que il dient que a tiel honor sera il recevu en l’autre siecle. </seg> <seg xml:id="c57_F57_p14" n="14">Et quant il est aportés au leu ou il doit estre ars, ses parens font entallier homes de carte de papir, et <term ref="">chevaus</term> et <term ref="">gamiaus</term> et mo|nete |24b| grant come <term ref="">biçans</term>, et toutes cestes couses funt ardoir avech le cors et dient que en le autre monde le mors aura tant esclaif et tantes bestes et tantes <term ref="">monto‹n›s</term> com il font ardoir de charte. </seg> <seg xml:id="c57_F57_p15" n="15">Et encore voç di que quant le cors sunt porté a ardoir tuit les stormenç de la tere vont sonant avante le cors. </seg><seg xml:id="c57_F57_p16" n="16"> Et encore voç di do un autre chousse: que quant cesti <term ref="">ydres</term> sunt mors il mandent por lor astrolique et dient elz la nasion dou mort, ce est quant il nasqui, de quel mois et quel jor{no} et l’o{i}re. </seg> <seg xml:id="c57_F57_p17" n="17">Et quant les astro{i}lique le a entandu, il fait sez endevinaile por arç diabolique et dit, puis qu’il a fait sez ars, le jor que le cors se doit ardoir; e voç di que de tielz fait demorer que ne s’ard une semaine, et de tielz un mois, et de tielz .VI. mois: et adonc convient que les parens dou mort le{s} tegnent en lor maison tant com je voç ai dit, car il ne firoient jamés ardoir jusque a tant que les endevinz lor dient qu’il soit bien ardoir. </seg><seg xml:id="c57_F57_p18" n="18"> Endementier que le cors ne s’arde et demore en lor maison le tenent en tiel mainere: car je vos di qu’il ont une cassie de table grosses un <term ref="">paum</term> et bien conjunte ensenble, tote enpointe noblemant, et hi metent le cors dedens et puis le covrent de tielz <term ref="">draç</term> et si ordré |24c| et com <term ref="">canfara</term> et con autre <term ref="">especes</term> que le cors ne pouce point a celz de la maison. </seg> <seg xml:id="c57_F57_p19" n="19">Et encore voç di que les parens dou mors, ce sunt celz de la maison, ongne jor, tant quant le cors hi demore, li font metre table et hi metent viande da mangier et da boir, ansi con c’il fust vif, et le metent davant la cascie ou le cors est et le laisent tant come l’en peusse avoir mengiés, et dient que s’arme menjue de cel viande. </seg><seg xml:id="c57_F57_p20" n="20"> En tel mainer le tenent jusque au jor que il se vient a ardoir. </seg><seg xml:id="c57_F57_p21" n="21"> Et encore voç di qu’il funt un autre chouse que plosors foies cesti endevi‹n› dient as pare‹n›s des mors: que il ne est buen que il traient por la porte de la maisson le cors mors, et trovent caison ou d’estaile ou d’autre chousse que soient encontree a celle porte; et adonc les parens dou mors le funt traire por autre porte, et maintes foies font ronpir les mur et d’iluec le funt trare. </seg><seg xml:id="c57_F57_p22" n="22"> Et tuit les <term ref="">ydules</term> dou monde vont por la mainere que je voç ai dit. </seg> </p> <p> <seg xml:id="c57_F57_p23" n="23">Or voç laison de ceste matiere et voç parleron d’autre cité que sunt ver <term ref="">maistre</term>, joste le chief de cest deçert.</seg> </p> </div> 