<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 24</placeName> </seg> </p> <p> <seg n="">Ci dit le .XXIIII. chapitre de la grant cité de <placeName ref="">Baudas</placeName> [et] comment elle fu prise.</seg> </p> <p/> <p> <seg xml:id="c24_Fr124_p1" n="1"><placeName ref="">Baudas</placeName> est une cité moult grant, la ou estoit le <persName ref="">caliphe</persName> de touz les <persName ref="">Sarrazins</persName> du monde, aussi comme a <placeName ref="">Romme</placeName> est li sieges des papes des <persName ref="">Crestiens</persName>. </seg> <seg xml:id="c24_Fr124_p2" n="2">Et parmi la cité court un moult grant flun et par ce flun puet on aler en la <placeName ref="">mer d’Ynde</placeName>; si a bien .XVIII. journees de <placeName ref="">Baudas</placeName>, si que moult grant quantité de marcheans vont et viennent avec leur marcheandise et arivent en une cité qui a non <placeName ref="">Cisy</placeName>, et d’iluec entrent en la <placeName ref="">mer d’Ynde</placeName>. </seg> <seg xml:id="c24_Fr124_p3" n="3">Encore y a sur le flun entre <placeName ref="">Baudas</placeName> et <placeName ref="">Chisy</placeName> une grant cité qui a non <placeName ref="">Bascra</placeName>, et tout environ la cité par le bois naissent les meilleurs <term ref="">dates</term> du monde.</seg> </p> <p> <seg xml:id="c24_Fr124_p4" n="4">En <placeName ref="">Baudas</placeName> labourent de maintes façons de <term ref="">dras</term> de <term ref="">soie</term> [et] a <term ref="">or</term>; si sont <term ref="">nasich</term> et <term ref="">nac</term> et <term ref="">quermesis</term> et de mains autres <term ref="">dras</term> de moult bele façon. </seg> <seg xml:id="c24_Fr124_p5" n="5"><placeName ref="">Baudas</placeName> est la plus noble cité et la greignour qui soit en toutes ces parties.</seg> </p> <p> <seg xml:id="c24_Fr124_p6" n="6">Il fu voirs que a [les] .MCCLV. anz de Crist, le <persName ref="">seignour des Tartars du Levant</persName>, que [<persName ref="">Alaü</persName>] avoit non, qui fu frere au <persName ref="">Grant Caam</persName>, qui orendroit regne, assambla un grant ost et vint seur <placeName ref="">Baudas</placeName> et la prist a force; et ce fu bien grant chose, que en <placeName ref="">Baudas</placeName> avoit plus de cent mil hommes a <term ref="">cheval</term> sanz les hommes a pié. </seg> <seg xml:id="c24_Fr124_p7" n="7">Et quant il ot ce fet, il trouva au <persName ref="">caliphe</persName> une tour toute plaine d’<term ref="">or</term> et d’<term ref="">argent</term> et d’autre tresor, que ce fu la plus grant quantité ensamble que nul homme veist onques en nul lieu.</seg> </p> <p> <seg xml:id="c24_Fr124_p8" n="8">Quant il vit cel grant tresor ensamble, si en ot moult grant merveille, si manda pour le <persName ref="">caliphe</persName> et le fist venir devant lui, et li dist: «<persName ref="">Caliphe</persName>, or me di pour quoi tu avoies amassé si grant tresor. </seg> <seg xml:id="c24_Fr124_p9" n="9">Que en devoies tu faire? </seg><seg xml:id="c24_Fr124_p10" n="10"> Ne savoies tu que je estoie ton anemi et que je venoie seur toi atout si grant ost pour toi desheriter? </seg><seg xml:id="c24_Fr124_p11" n="11"> Pourquoi ne preis tu ton avoir? </seg><seg xml:id="c24_Fr124_p12" n="12"> Et l’eusses donné as saudoiers et aus chevaliers et aus gens d’armes pour toi deffendre et ta cité!» </seg><seg xml:id="c24_Fr124_p13" n="13"> Le <persName ref="">caliphe</persName> ne li sot que respondre et ne parla riens. </seg> <seg xml:id="c24_Fr124_p14" n="14">Si li dist le seignour: «Or, <persName ref="">caliphes</persName>, puis que je voi que tu amas tant le tresor, si le te veul donner a mengier si comme le tien meïsmes.»</seg> </p> <p> <seg xml:id="c24_Fr124_p15" n="15">Si le fist prendre et metre dedenz la tour au tresor, et commanda que nule chose ne li fust donnee a mengier ne a boire. </seg><seg xml:id="c24_Fr124_p16" n="16"> Or li dit: «<persName ref="">Caliphe</persName>, or mengüe tant de ton tresor comme tu voudras puis que il te plaisoit tant, car jamais ne mengeras autre chose que de cest tresor». </seg> <seg xml:id="c24_Fr124_p17" n="17">Si demoura laiens .IIII. jourz et morut comme chetif. </seg><seg xml:id="c24_Fr124_p18" n="18"> Et pour ce eust miex valu au <persName ref="">caliphe</persName> que il eust donné et departi son tresor aus hommes d’armes, qui li eussent deffendu et sa terre et ses genz, que estre pris et desheritez et mort si comme il fu. </seg> <seg xml:id="c24_Fr124_p19" n="19">Et puis ça avant n’i ot nul <persName ref="">caliphe</persName> n’en <placeName ref="">Baudas</placeName> ne en autre lieu.</seg> </p> <p> <seg xml:id="c24_Fr124_p20" n="20">Or vous veul conter une moult grant miracle qui avint en <placeName ref="">Baudas</placeName>, que Diex fist pour les <persName ref="">Crestiens</persName>.</seg> </p> </div> 