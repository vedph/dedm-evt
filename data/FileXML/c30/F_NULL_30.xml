<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 30</placeName> </seg> </p> <p> <seg xml:id="c30_F30_p1" n="1">Ci comance de la grant provence de <placeName ref="">Perse</placeName>.</seg> </p> <p/> <p> <seg xml:id="c30_F30_p2" n="2"><placeName ref="">Persie</placeName> est une grandisime provence, la quale ansienamant fu mut nobles e de grant afer, mes orendroit la hont destruite et gasté les <persName ref="">Tartarç</persName>. </seg> <seg xml:id="c30_F30_p3" n="3">En <placeName ref="">Persie</placeName> est la cité, qui est apelé <placeName ref="">Sava</placeName>, de la quel se partirent les trois mais quant il vindrent ahorer Jesucrit. </seg> <seg xml:id="c30_F30_p4" n="4">En ceste cité sunt soveliz les trois <persName ref="">mais</persName> en trois sepouture mout grant et beles; et desor la sepouture a une maison quarés et desovre riont, mut bien ovrés; et est le une juste l’autre. |14a| </seg> <seg xml:id="c30_F30_p5" n="5">Les cors sunt encore tuit entier et ont ch‹e›voilz et barbe. Le un avoit a nom <persName ref="">Beltasar</persName>, le autre <persName ref="">Gaspar</persName>, le terç{o} <persName ref="">Melchior</persName>. </seg> <seg xml:id="c30_F30_p6" n="6">Mesere <persName ref="">Marc</persName> demande plusor jens de cel cité de l’estre de ces trois <persName ref="">mais</persName>, mes nul ne i ot qui l’en saüse dire rem, for qu’il disoient qu’il estoient trois rois que ansienamant i furent soveliz. Mes il en apristent ce que je vos dirai. </seg> </p> <p> <seg xml:id="c30_F30_p7" n="7">Trois jornee plus avant trovent un ca{u}staus qui est appelés <placeName ref="">Cala Ataperistan</placeName>, qe vaut a dir en fransois castiaus des les aoraor do feu, et ce est il bien verité, car les homes de cel castiaus aorent le fu, et vos dirai le porcoi il le{s} aorent. </seg> <seg xml:id="c30_F30_p8" n="8">Les homes de cel ca{u}staus dient qe jadis ansienemant lor trois rois de cele contree aloient aorer un profete qui estoit né et aportent trois ofert, <term ref="">or</term>, <term ref="">encens</term> et mire, por connoistre se celui profet estoit Dieu ou rois tereine ou mirre, car il dient: se il prant <term ref="">or</term>, qu’il est roi tereine; et se il prient <term ref="">encens</term>, il est Dieu; et se il prient mire, qu’il est mire. </seg> <seg xml:id="c30_F30_p9" n="9">Et quant furent venu la ou l’enfens estoie nés, les plus jeune de cesti trois rois s’en vait tot seul por veoir l’enfant, et adonc l’en treve qu’il estoit senblable |14b| a soi meesme, car il senbloit de son aages et de sa faison; adonc oisi hors mout mervillant. </seg><seg xml:id="c30_F30_p10" n="10"> Et aprés il ala le autre que estoit de meçen aages, et tout ausi le senble come a le autre de sa faison et de son aages, et encore oissi hors tout esbaïs. </seg><seg xml:id="c30_F30_p11" n="11"> Puis hi ala le tierce, que de greingnor aajes estoit, et tout ausint li avint come a les autres deus, et encore oissi hors mout pensif. </seg><seg xml:id="c30_F30_p12" n="12"> Et quant les trois rois furent tuit et trois ensenble, il dit le un a le autre ce qu’il avoient veu: et de ce se font il mout gran merveie, et distrent que il hiront tuit et trois a une fois. </seg><seg xml:id="c30_F30_p13" n="13"> Adonc s’en alent tuit ensenble devant l’enfant et treuvent de l’imaje et de le aajes qu’il estoit, car il ne avoit qe .XIII. jors. </seg><seg xml:id="c30_F30_p14" n="14"> Adonc le aorent et li ofrent le <term ref="">or</term> et l’<term ref="">encens</term> et la mire. L’enfant le prist toites et trois les ofertes. Adonc puis done lor l’enfant un busel clous. </seg><seg xml:id="c30_F30_p15" n="15"> Les trois rois se partirent por retorner en lor contree.</seg> </p> </div> 