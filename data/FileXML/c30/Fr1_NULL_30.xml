<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 30</placeName> </seg> </p> <p> <seg n="">Ci dit le .XXX. chapitre de la province de <placeName ref="">Persse</placeName>.</seg> </p> <p/> <p> <seg xml:id="c30_Fr130_p1" n="1"><placeName ref="">Persie</placeName> est une grant province, laquele anciennement fu moult [noble] et de moult grant afaire, mais orendroit [l’ont] gastee et destruite les <persName ref="">Tartars</persName>. </seg> <seg xml:id="c30_Fr130_p2" n="2">En <placeName ref="">Persie </placeName>est la citez qui est apelee <placeName ref="">Sarra</placeName>, de laquele se partirent li .III. roy quant il vindrent aourer Jesus Crist. </seg> <seg xml:id="c30_Fr130_p3" n="3">Il sont ensevelis en ceste cité en .III. [sepultures] moult grans et beles, et deseure chascune sepulture a une maison quarree, [moult bien escuree] dessus, et est l’une jouste l’autre. </seg><seg xml:id="c30_Fr130_p4" n="4"> Li cors sont encore tout entier et ont cheveus et barbes. </seg><seg xml:id="c30_Fr130_p5" n="5"> L’un avoit non <persName ref="">Jaspar</persName>, l’autre <persName ref="">Balthasar</persName>, li tiers <persName ref="">Melchion</persName>. </seg> <seg xml:id="c30_Fr130_p6" n="6">Et le dit [messire] <persName ref="">Marc Pol</persName> demanda moult aus anciens de cele cité de l’estre de ces .III. [<persName ref="">Magis</persName>], mais il n’en trouva nul qui riens l’en seust dire, mais que tant il estoient .III. roy qui anciennement y furent ensevelis.</seg> </p> <p> <seg xml:id="c30_Fr130_p7" n="7">Mais [a] .III. journees aprist ce que je vous dirai, que il trouva un chastel qui est appelez <placeName ref="">Cala Acopensten</placeName>, qui vaut a dire en françois chastiaus de les aourous dou feuc, et ce est bien leur non car les gens de cest chastiau aourent le feu. </seg> <seg xml:id="c30_Fr130_p8" n="8">Et vous dirai pourquoi il l’aourent, si comme il dient, que anciennement lor .III. roys, de cele contree, alerent aourer un prophete qui estoit nez et porterent .III. offrandes, [<term ref="">or</term>] et <term ref="">encens</term> et mirre, pour connoistre se cestui prophete estoit Dieu ou roy terrien ou miere, car il distrent que s’il prent l’or qu’il sera roy terrien, et se il prent l’<term ref="">encens</term> qu’il seroit Diex, et que se il prent le mirre que il seroit mire.</seg> </p> <p> <seg n=""></seg><seg xml:id="c30_Fr130_p9" n="9"> Or avint que, quant il furent la venu ou li enfes estoit nez, li plus jones de ces .III. roys y entra avant et trova l’enfant samblable d’aage a lui meïsmes; si issi hors et se fist moult grant merveille. </seg><seg xml:id="c30_Fr130_p10" n="10"> Et aprés y entra l’autre de [moien] aage, et tout aussi li sambla comme a l’autre de son aage meïsmes, si s’en issi hors, donnant soi merveilles. </seg><seg xml:id="c30_Fr130_p11" n="11"> Puis y entra l’autre de plus grant aage, et tout aussi li avint comme aus autres .II. devant, si issi hors touz pensis.</seg> </p> <p> <seg xml:id="c30_Fr130_p12" n="12">Et quant il furent touz .III. ensamble, si dist chascuns ce que il avoit veu et trouvé. </seg><seg xml:id="c30_Fr130_p13" n="13"> De ce se firent il moult grant merveille et s’acorderent d’aler touz .III. ensamble, et alerent, si trouverent l’enfant de l’aage que il estoit, c’est de [.XIII.] jourz; si l’aourerent et li offrirent l’<term ref="">or</term>, l’<term ref="">encens</term> et le mirre, et l’enfant prist toutes ces .III. offrandes et puis leur donna une boiste close. </seg><seg xml:id="c30_Fr130_p14" n="14"> Et s’en partirent les .III. roys pour retourner en leur contrees.</seg> </p> </div> 