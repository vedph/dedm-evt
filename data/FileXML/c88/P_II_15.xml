<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">P, II 15</placeName>
        </seg>
    </p>
    <p>
        <seg n="">De festo |41d| alio maximo quod fit in Kalendis februarii. Capitulum XV.</seg>
    </p>
    <p>
        <seg n=""> </seg>
    </p>
    <p>
        <seg xml:id="c88_P2.15_p1" n="1">In die vero Kalendarum februarii, die scilicet primo anni
            secundum <persName ref="">Tartarorum</persName> computum, <persName ref="">Magnus
                Kaam</persName> et omnes <persName ref="">Tartari</persName>, ubicumque sunt, festum
            maximum faciunt; rex autem et barones ac milites eius, nec non et reliqui <persName
                ref="">Tartari</persName>, mares et femine, si possunt die illo vestibus albis
            induuntur et vocant illius diei solemnitatem ‘festivitatem albam’, dicuntque vestem
            albam bonum habere fatum et quod ex hoc anno ipso fortunam bonam habituri sunt. </seg>
        <seg xml:id="c88_P2.15_p2" n="2">Hac die cuncti terrarum domini et rectores qui prefecturas
            tenent a rege, offerunt ei munera <term ref="">auri</term> et <term ref=""
                >argenti</term> et <term ref="">margaritas</term> et gemmas vel <term ref=""
                >pannos</term> pulcherimos albi coloris, aut <term ref="">equos</term> albos
            pulcherimos; quandoque enim oblati sunt regi in hoc festo equi albi numero centum milia. </seg>
        <seg xml:id="c88_P2.15_p3" n="3">Similiter etiam ceteri <persName ref="">Tartari</persName>
            hac die sibi invicem dona |42a| transmittunt, et multum letantur ad invicem ut ex hoc
            ipso anno postmodum leti vivant. </seg>
        <seg xml:id="c88_P2.15_p4" n="4">In hoc etiam festo omnes <term ref="">elephantes</term>
            regis ducuntur ad curiam qui sunt numero circiter quinque milia, qui omnes subvestiti
            sunt coopertura pulcherrima et varia, super quam consute sunt de <term ref=""
                >panno</term> ymagines bestiarum et avium; defert autem quilibet <term ref=""
                >elephas</term> duas maximas ac pulcherimas capsas in quibus sunt ‹vasa› aurea et
            argentea regis ali‹a›que multa pro festo albo necessaria; omnia autem animalia coram
            regem ducuntur quoniam videre hec omnia est admirabile et iocundum. </seg>
        <seg xml:id="c88_P2.15_p5" n="5">Mane autem scilicet die festi albi, ante quam mense
            parentur, omnes reges, duces, barones, milites, medici, astrologi, prefecti, officiales
            ad magnam regis aulam conveniunt, et qui in ea locari pre multitudine nequeunt in aulis
            collateralibus congregantur, |42b| ubi a rege qui in trono residet videri optime
            possent, sedentque singuli ordine debito iuxta sui gradus et officii dignitatem. Tunc
            surgens unus in medium clamat voce altissima: «Inclinate et adorate»; facta hac voce
            consurgunt omnes celeriter et genuflectunt et, fronte ad terram demisso, regem quasi
            deum adorant, et hoc quatuor vicibus faciunt. </seg>
        <seg xml:id="c88_P2.15_p6" n="6"> Adoracione completa, vadunt omnes suo ordine ad altare
            quod in aula positum est, super quod tabula una est rubro colore depicta, in qua
            scriptum est nomen <persName ref="">Magni Kaam</persName> et thuribulum pulcherimum ibi
            preparatum accipiunt, in quo redolentia thura sunt, et ad honorem <persName ref="">Magni
                Kaam</persName> cum multa reverentia thurificant tabulam et ad sua redeunt loca. </seg>
        <seg xml:id="c88_P2.15_p7" n="7">Hac nepharia thurificacione completa, quilibet |42c| in
            conspectu regis offert propria enzenia de quibus est dictum supra. </seg>
        <seg xml:id="c88_P2.15_p8" n="8"> Post hoc mense parentur et fit solemnissimum prandium cum
            leticia maxima. </seg>
        <seg xml:id="c88_P2.15_p9" n="9"> Post prandium autem per ioculatores solatia magna fiunt. </seg>
        <seg xml:id="c88_P2.15_p10" n="10"> In huiusmodi etiam festis <term ref="">leo</term> unius
            domesticus ante regem adducitur qui ad pedes ipsius mansuetus iacet ut catulus, quasi
            eum pro domino recognoscat.</seg>
    </p>
    <p/>
</div>
