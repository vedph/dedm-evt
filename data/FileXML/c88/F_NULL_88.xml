<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 88</placeName> </seg> </p> <p> <seg xml:id="c88_F88_p1" n="1">Ci divise de la grandisme feste ke fait le <persName ref="">Grant Kan</persName> de lor chief de l’an.</seg> </p> <p/> <p> <seg xml:id="c88_F88_p2" n="2">Il est voir qu’il font lor chief d’an le mois de fevrer; et le <persName ref="">Grant Sire</persName> et tous celz |40a| que sunt sotopost a lui en font une tel feste com je voç conterai.</seg> </p> <p> <seg xml:id="c88_F88_p3" n="3">Il est uçance que le <persName ref="">Grant Kan</persName> con tout seç sojés se vestent de robbe blanche, et masles et femes, puis qu’il aient le pooir de fer lle.</seg> </p> <p> <seg xml:id="c88_F88_p4" n="4">Et ce font il por ce qe blance vesteure senble elz beneurose et bone, et por ce le vestent il le chief de lor an: por coi tout l’an prennent lor bien et aient joie. </seg><seg xml:id="c88_F88_p5" n="5"> Et en cestui jor, toutes les jens et toutes les provences et regionz, et reingnes qe de lui tenent teres et seingneuries, li aportent grandismes present d’<term ref="">or</term> et d’<term ref="">argent</term> et de <term ref="">perles</term> et des pieres presieuses et de maint riches <term ref="">dras</term> blances; et ce font il por ce qe tout le an ait lor seingnor treçors asseç et que ait joie et leese. </seg><seg xml:id="c88_F88_p6" n="6"> Et encore voç di qe les baronz et les chevalers et tous les pueples se presentent les uns a les autres couses blances, et s’acolent et se font joie et feste; et ce funt il por ce qe tout l’an prennent lor bien et que aient bone aventure.</seg> </p> <p> <seg xml:id="c88_F88_p7" n="7">Et encore sachiés tout voiremant qe en cestui jor ‹sont› preçentés au <persName ref="">Grant Kan</persName> {an}plus de .CM. {a}<term ref="">chevaus</term> blances mout biaus et riches. </seg> <seg xml:id="c88_F88_p8" n="8">Et encore celui jor hi vienent les sien <term ref="">leofant</term>, qe bien sunt .V M., tuit covers de biaus <term ref="">dras</term> entailliés a testes et a osiaus; et chascun a sor son dos deus |40b| escring mout biaus et riches, et sunt plein de vacellament dou seingnor et des riches arnois por celle cort blance. </seg> <seg xml:id="c88_F88_p9" n="9">Et encore hi vienent grandissime quantité de <term ref="">gamiaus</term>, ausi covert de <term ref="">dras</term>, et sunt chargés des chouses beçugnables a scele feste, et tuit passent por devant le <persName ref="">Grant Sire</persName>: et ce est la plus belle viste a veoir que fust jamés veue. </seg> <seg xml:id="c88_F88_p10" n="10">Et encore voç di qe le mai{n}tin de celle feste, avant qe les tables soient mises, tuit les rois et tous les dux et marchois et cuenz, baronç, chevalers, astronique, mires, fauchoner, et maintes autres oficiaus et regior de jens et de teres et des host vienent en la grant sale devant le seingnor; et celz que ne{i} hi chevent demorent dehors le palais en tel leu que le <persName ref="">Grant Sires</persName> les puet bien veoir. </seg> <seg xml:id="c88_F88_p11" n="11">Et voç di q’il sunt ordree en tel mainere: tout premierement sunt seç filz et seç neveu et celz de son legnages enperiaus, aprés sunt les rois, et aprés lex dux, et puis toutes les ordres le une aprés le autre, ensi com il estoit convenable. </seg><seg xml:id="c88_F88_p12" n="12"> Et quant il sunt tuit asetés, chascun en son leu, adonc se leve un grant prolés et dit a haute vos: «Enclinés et adorés!». Et tant tost qe celui a ensi dit, il s’enclinent maintinant et metent lor front en tere et font lor ora|ssion |40c| ver le seingnor et l’aorent ausi com ce il fust dieu; et en tel mainiere l’aorent por quatre foies. </seg><seg xml:id="c88_F88_p13" n="13"> Il vont a un autel que mout est bien aornés; et sus cel autel a une table vermoille en la quel est ecrit le non dou <persName ref="">Grant Kaan</persName>; et encore hi a un biaus encensier, et encensent celle table et l’a‹u›tel con grant reverence. </seg> <seg xml:id="c88_F88_p14" n="14">Puis ‹chascun› s’en torne a son leu. </seg><seg xml:id="c88_F88_p15" n="15"> Et quant il ont tuit ce fait, adonc se font les preçent qe je vos ai contés, qe sont de si grandissme vailance et si riches. </seg><seg xml:id="c88_F88_p16" n="16"> Et quant les present sunt tuit fait e le{s} <persName ref="">Grant Sire</persName> a veue toutes cestes chouses, adonc se metent les tables. </seg> <seg xml:id="c88_F88_p17" n="17">Et quant les tables sunt mises, adonc s’asient les jens si ordreemant com je vos ai contés autres foies, car le <persName ref="">Grant Sire</persName> siet a sa aute table et avec lui, da la senestre part, sa primier feme, et nul autre ne i siet pas; puis seent tous les autres en tel maineres et si ordreemant com je vos ai contés, et toutes les dames meisme sient da la partie de l’anperaïces, ensi com je vos ai contés. Il tient table tout en tel mainere com je voç ai devisé l’autre foies. </seg><seg xml:id="c88_F88_p18" n="18"> Et quant il ont mengiés, les joculer viene‹n›t et seulaçent la cort ensi con vos hoïstes l’autre foie. </seg><seg xml:id="c88_F88_p19" n="19"> Aprés qu’il ont tout ce fait, chascun se torne a son ostiaus et a sa maison.</seg> </p> <p> <seg n=""></seg><seg xml:id="c88_F88_p20" n="20"> Or voç ai divisé de la blance feste dou chief de l’an. Or voç conterai de une noblisime chouse que le Grant Sire a fait: que a ordree |40d| certes vestimens a certes baronç por venir a seç ordree festes.</seg> </p> <p/> </div> 