<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 87</placeName> </seg> </p> <p> <seg n="">Ci devise de la grant feste que le <persName ref="">Grant Kaam </persName>fet a leur chief de l’an. .LXXXVII.</seg> </p> <p/> <p> <seg xml:id="c88_Fr287_p1" n="1">Il est voir que il font leur chief de l’an le moys de fevrier, et le <persName ref="">Grant Sire</persName> et touz ceus qui sont sougiet a li ‹font› aussi une tel feste si comme je vous conterai. </seg> </p> <p> <seg xml:id="c88_Fr287_p2" n="2">Il est usage que le <persName ref="">Grant Kaam</persName> o touz ses subgiez se vestent touz de robes blanches, si que chascuns en celui jour, et hommes et fames, petis et grans, sont touz vestus de blanc. </seg> <seg xml:id="c88_Fr287_p3" n="3">Et ce font il pource que blanche vesteure leur semble bonneureuse et bonne, et por ce la vestent il le chief de leur an, a ce que tuit l’an aient bien et joie. </seg><seg xml:id="c88_Fr287_p4" n="4"> Et cestui jour toutes les genz de toutes provinces et regions et royaumes et contrees qui de li tiennent terre li portent grans presenz d’<term ref="">or</term> et d’<term ref="">argent </term>et de <term ref="">pelles</term> et de pierres et de mains riches <term ref="">draps</term>. </seg> <seg xml:id="c88_Fr287_p5" n="5">Et ce font il a ce que tuit l’an le <persName ref="">Seigneur</persName> en pouïst avoir tressor assez, et joie et leesce. </seg><seg xml:id="c88_Fr287_p6" n="6"> Et encor se presentent l’une gent a l’autre choses blanches, et s’acolent et besent et font grant joie, a ce que |36c| tout l’an il aient joie et bonne aventure. </seg> </p> <p> <seg xml:id="c88_Fr287_p7" n="7">Et sachiez que en ce jour vient presens au <persName ref="">Seigneur</persName> de pluseurs parties qui sont ordenees plus .C.M. <term ref="">chevaus</term> blans, moult b[l]a[n]s et riches; et en celui jour touz ces <term ref="">olifans</term>, qui sont bien .V.M., sont tuit couvers de <term ref="">draps</term> entailliez moult b[l]a[n]s et riches qui sont tout plain de vesselemente du <persName ref="">Seigneur</persName> et d’autre riche hernois qui besoigne a celle court de la blanche feste. </seg> <seg xml:id="c88_Fr287_p8" n="8">Et encore y vient grandisme quantité de <term ref="">chameus</term>, aussi couvers de moult riches <term ref="">dras</term>, qui sont tout charchié de choses qui besoigne a ceste feste. </seg> <seg xml:id="c88_Fr287_p9" n="9">Et tuit passe par devant le <persName ref="">Grant Sire</persName>, et se est la plus belle chose a veoir qui soit ou monde.</seg> </p> <p> <seg xml:id="c88_Fr287_p10" n="10">Encor vous di que le matin de celle feste, avant que les tables soient mises, touz les roys et touz les barons et touz les contes et touz les duz et marchis {et barons} et chevaliers et astronomiens et philosophes et mires et fauconniers, et mains autres officiaus de toutes les terres entour, viennent en la grant sale devant le <persName ref="">Seigneur</persName>; et ceus qui ne pueent ‹entrer› dedens demeurent en tel lieu dehors que le <persName ref="">Seigneur</persName> les puet bien touz veoir. </seg> <seg xml:id="c88_Fr287_p11" n="11">Et sont tuit ordené en tel maniere: premierement sont ses filz et ses neveus et ceus de son lignage emperial; aprés sont les roys et puis les duz et puis chascun aprés l’autre selonc son gré qui li est convenable. </seg><seg xml:id="c88_Fr287_p12" n="12"> Et quant il sont assis |36d| chascuns en son lieu, adonc se lieve un des plus sages et dist a haute voiz: «Encliniés et aourés!». </seg><seg xml:id="c88_Fr287_p13" n="13"> Et tantost que il a ce dit, il enclinent maintenant et metent leur front en terre et font leur oroisons envers le <persName ref="">Seigneur</persName> et l’aourent aussi comme se il fust dieus; et en telle maniere l’aourent par .IIII. foiz; et puis vont a un autel qui moult est bien aournés, et sus cel autel a une table vermeille en laquelle a escript le non du <persName ref="">Grant Kaam</persName>. </seg> <seg xml:id="c88_Fr287_p14" n="14">Et y a un bel encensier d’<term ref="">or</term>; et encencent celle table et l’autel a grant reverence; puis s’en torne chascuns en son lieu. </seg> <seg xml:id="c88_Fr287_p15" n="15">Et quant il ont tout ce fait, adonc se font les presens que je vous ai conté, qui sont de si grant vaillance et si riche. </seg><seg xml:id="c88_Fr287_p16" n="16"> Et quant les presens sont tuit fet et il a veues toutes ces choses, si li metent les tables. </seg><seg xml:id="c88_Fr287_p17" n="17"> Et quant elles sont mises, si assiet chascuns en son lieu si ordeneement com je vous ai conté autre foiz. </seg><seg xml:id="c88_Fr287_p18" n="18"> Et quant il ont mengié, si viennent les jugleours et soulagent la court si comme autre foiz avez ouÿ. </seg><seg xml:id="c88_Fr287_p19" n="19"> Quant tout ce est fet, si s’en tourne chascuns en son hostel. </seg><seg xml:id="c88_Fr287_p20" n="20"> Or vous ai devisé de la blanche feste du chief de l’an. </seg><seg xml:id="c88_Fr287_p21" n="21"> Si vous conterai ore d’une noble chose que le <persName ref="">Seigneur</persName> fet de ses vestemenz que il donne a ses barons pour venir a ses ordenees festes que je vous ai dit. </seg> </p> <p/> </div> 