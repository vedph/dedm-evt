<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 87</placeName> </seg> </p> <p> <seg n="">Ci dit li .IIIIXX. et .VII. chapitre de la grant feste que le <persName ref="">Grant Caan</persName> fait au chief de leur an.</seg> </p> <p/> <p> <seg xml:id="c88_Fr187_p1" n="1">Il est voir que il font leur chief de l’an le mois de fevrier, et le <persName ref="">Grant Sire</persName> et tuit cil qui sont souspost a lui si en font unne telle feste comme je vous conteray. </seg> <seg xml:id="c88_Fr187_p2" n="2">Il est usaige que le <persName ref="">Grant Caan</persName> avec tous ses soubgis se vestent tuit de robe blanche, si que en celui jour hommes et fames, petit et grant, sont tous vestu de blanc. </seg> <seg xml:id="c88_Fr187_p3" n="3">Et ce font il pour ce que il leur semble que blanche vesteure soit beneureuse et bonne, et pour ce la vestent il le chief de lor an, a ce que il aient en tout l’an feste et joie. </seg><seg xml:id="c88_Fr187_p4" n="4"> En celui jour toutes les gens de toutes les provinces et de tous les regnes et de royaumes et de contrees qui de lui tiennent terre li portent granz presens d’<term ref="">or</term> et d’<term ref="">argent</term>, de <term ref="">pierres</term> et de pelles et de mainz riches <term ref="">draps</term>. </seg><seg xml:id="c88_Fr187_p5" n="5"> Et ce font il a celui jour pour ce qu’en tout l’an leur seigneur en puisse avoir thresor assez et joie et leesce. </seg><seg xml:id="c88_Fr187_p6" n="6"> Et encore se presentent l’une gent a l’autre choses blanches et s’entracolent et baisent et font trop grant joie a ce qu’en tout l’an il aient joie et bonne aventure.</seg> </p> <p> <seg xml:id="c88_Fr187_p7" n="7">Et sachiez que en ce jour viennent present au <persName ref="">Seingneur</persName> de plusieurs parties qui sont ordenees, plus de .C.M <term ref="">chevaux</term> blans et moult riches. </seg> <seg xml:id="c88_Fr187_p8" n="8">Et en celui jour tous ses <term ref="">olifans</term> qui bien sont .V.M sont tuit couvert de <term ref="">draps</term> entailliez moult biaux et moult riches et porte chascun seur son dos .II. escrins moult biax et moult riches qui sont plainz de la vaisselemente au seigneur et de maint autre harnois qu’i a besoing a celle court de la Blanche Feste. </seg> <seg xml:id="c88_Fr187_p9" n="9">Et encore y vient grant quantité de <term ref="">chameux</term> aussi couvers de moult biaux <term ref="">draps</term>, qui sont tuit chargié de choses qui ont besoingne a ceste feste, et tuit passent par devant le <persName ref="">Grant Sire</persName>, et c’est la plus belle chose a veoir qui soit au monde.</seg> </p> <p> <seg xml:id="c88_Fr187_p10" n="10">Encore vous di que le matin de ceste feste, avant que les tables soient mises, tous les rois et tous les dus et tous les contes et les marchis et barons et chevaliers et astronomiens et philosophes et mire et fauconniers et maint autre official de la terre d’entour viennent en la grant salle devant le <persName ref="">Grant Sire</persName>, et ceulz qui ne pueent [entrer] dedens aourent dehors, si que le seigneur les puet bien tous veoir. </seg> <seg xml:id="c88_Fr187_p11" n="11">Et sont tuit ordené en tel maniere: tout premierement sont ses filz et ses neveux et ceulz de son lignage emperial. </seg><seg xml:id="c88_Fr187_p12" n="12"> Aprés sont les rois et puis les dus et puis chascun l’un aprés l’autre selonc son degré qui lui est couvenable. </seg><seg xml:id="c88_Fr187_p13" n="13"> Et quant il sont chascun assis en son lieu, adont se lieve un grant sage et dit a haute voix: «Enclinez et aourez!» </seg><seg xml:id="c88_Fr187_p14" n="14"> Et tantost que il a ce dit, il enclinent tout maintenant et meittent leurs testes en terre et font leur oroison vers le <persName ref="">Seigneur</persName> et l’aourent aussi comme se il fust dieu, et en telle maniere l’aourent par .IIII. fois. </seg> <seg xml:id="c88_Fr187_p15" n="15">Et puis vont il a un autel qui moult est bien atournez. </seg><seg xml:id="c88_Fr187_p16" n="16"> Et sus cel autel a une table vermeille en laquelle il a escript le non du <persName ref="">Grant Caan</persName>. </seg> <seg xml:id="c88_Fr187_p17" n="17">Et y a un biau encensier d’<term ref="">or</term>, et encensent celle table et l’autel a grant reverence. </seg><seg xml:id="c88_Fr187_p18" n="18"> Puis se retourne chascun en son lieu, et quant il ont ce fait, si font chascun les presens que je vous ay contez, qui sont de grant vaillance et moult riche.</seg> </p> <p> <seg n=""></seg><seg xml:id="c88_Fr187_p19" n="19"> Et quant tuit li don sont fait et tuit li present presenté, et il les a tous veus, si met on les tables. </seg><seg xml:id="c88_Fr187_p20" n="20"> Et quant elles sont mises, si s’assiet chascuns en son lieu si ordeneement comme je vous ay conté autrefois. </seg><seg xml:id="c88_Fr187_p21" n="21"> Et quant il ont mengié, si viennent les jougleurs et soulacent la cort en tel maniere comme je vous ay autre fois dit. </seg><seg xml:id="c88_Fr187_p22" n="22"> Et quant tout ce est fait, si s’en tourne chascun en son hostel.</seg> </p> <p> <seg n=""></seg><seg xml:id="c88_Fr187_p23" n="23"> Or vous ay ge dit de la Blanche Feste del chief de l’an. </seg><seg xml:id="c88_Fr187_p24" n="24"> Si vous conteray d’une noble chose que li sires fait de ses vestemens que il donne a ses barons pour venir a ces ordenees festes que je vous ay dit.</seg> </p> </div> 