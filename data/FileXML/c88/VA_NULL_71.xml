<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">VA, 71</placeName>
        </seg>
    </p>
    <p>
        <seg n="">Della festa che fa i <persName ref="">Tartari</persName> el so chavo d’ano.</seg>
    </p>
    <p/>
    <p>
        <seg xml:id="c88_VA71_p1" n="1">I <persName ref="">Tartari</persName> fa el suo chavo d’ano
            el mexe de fevrer. </seg>
        <seg xml:id="c88_VA71_p2" n="2">El <persName ref="">Gran Chaan</persName> e tuti i <persName
                ref="">Tartari</persName> fano in chavo de fevraro gran festa e, mascholi e femene,
            se vesteno de vestimente bianche purché i posano. </seg>
        <seg xml:id="c88_VA71_p3" n="3">I dixeno che la vestimenta biancha è chossa de bona ventura
            e che perziò tuto l’ano i deno aver bona ventura e alegreza. </seg>
        <seg xml:id="c88_VA71_p4" n="4"> E in questo dì tuta la zente de tute le provinzie e de tuti
            i regniami che tien segnioria oltra el <persName ref="">Gran Chaan</persName> sì li
            portano grandi prexenti d’<term ref="">oro</term> e d’<term ref="">arzento</term> e de
                <term ref="">perle</term> e de piere prezioxe, e <term ref="">drapi</term> bianchi
            che èno molto richi. </seg>
        <seg xml:id="c88_VA71_p5" n="5">E tuti li <persName ref="">Tartari</persName> prexentano
            l’uno al’altro chosse bianche. </seg>
        <seg xml:id="c88_VA71_p6" n="6">In quel dì fano |36r| grande alegreza aziò che i abia
            alegreza tuto l’ano. </seg>
        <seg xml:id="c88_VA71_p7" n="7"> E in cotal dì fì prexentado al <persName ref="">Gran
                Chaan</persName> plui de zentomilia <term ref="">chavali</term> bianchi e richi, e
            tuti li <term ref="">alifanti</term> del re fino menadi in quel dì ala chorte – e sono
            ben zinquemilia –, tuti choverti de <term ref="">drapi</term> taiadi a bestie e oxelli. </seg>
        <seg xml:id="c88_VA71_p8" n="8">E zaschuno <term ref="">alifante</term> à adosso do grandi
            chofani a modo de scrigni, li quali èno molto boni e richi e belli; e in queli scrigni è
            lo va‹se›limento del segnior e tute arnixe che bixognia per quella chorte biancha. </seg>
        <seg xml:id="c88_VA71_p9" n="9">E ancora ge n’è ala chorte grandenisima quantità de <term
                ref="">chavali</term> tuti choverti de <term ref="">drapi</term>, e sono tuti
            chargadi de chosse che bixognia ala corte e ala festa biancha. </seg>
        <seg xml:id="c88_VA71_p10" n="10">E tuti pasano davanti del <persName ref="">Gran
                Chaan</persName>; e questa è la plui bella chossa del mondo a veder. </seg>
        <seg xml:id="c88_VA71_p11" n="11">E in quel dì, da doman per tenpo, innanzi che s’aparechia
            le tavolle, tuti li re, duchi, prinzipi e baroni, astrologi, medegi, falchonieri e molti
            altri ofiziali del re, chapetani e retori de tere e d’oste, vienno tuti ala gran salla
            davanti dal segnior, e quelli che non pò vegnir in sala stano de fuori in alchuno luogo
            che ’l <persName ref="">Gran Signior</persName> li pò veder. </seg>
        <seg xml:id="c88_VA71_p12" n="12">E tuta questa zente sta in ordine sechondo che se chonvien
            a suo condizion. </seg>
        <seg xml:id="c88_VA71_p13" n="13"> Apresso del re se mete i figlioli e li nepoti e queli che
            sono della sua chaxa, apresso loro poi li re, duchi, poi i baroni e i chavalieri segondo
            le so dignità. </seg>
        <seg xml:id="c88_VA71_p14" n="14"> Quando zaschuno è sentado in so luogo, el se lieva uno in
            mezo e chrida ad alta voxie: «Inclinate et adorate», e incontenente ognion se inzenochia
            e mete la fronte in tera, e adora el re sì chome el fosse dio; in cotal muodo l’adorano
            tre fiade. </seg>
        <seg xml:id="c88_VA71_p15" n="15"> Fato questo, zaschuno vano in ordine a uno altare ch’è
            fato in quella salla. </seg>
        <seg xml:id="c88_VA71_p16" n="16"> Suxo in quel’altar è una tavola tuta vermeglia, in la
            quale è scrita la nome del <persName ref="">Gran Chaan</persName>; apresso de quella è
            uno teribollo chon <term ref="">inzenso</term> asai, e zaschuno tuò in man quel
            teribollo e inzensa quella tavolla a onor del <persName ref="">Gran Segnior</persName>. </seg>
        <seg xml:id="c88_VA71_p17" n="17"> E fato questo chon gran reverenzia, zaschadun torna al
            suo luogo, e poi zaschun fa el suo prexente in prexenzia del re, e queste è chosse de
            gran valor. </seg>
        <seg xml:id="c88_VA71_p18" n="18"> E possa se mete le tavole, e zaschadun va a tavolla
            segondo che ò dito de sopra. </seg>
        <seg xml:id="c88_VA71_p19" n="19"> Finito el disnar, vano i zugolari solazando la chorte, e
            poi zaschuno se parte.</seg>
    </p>
</div>
