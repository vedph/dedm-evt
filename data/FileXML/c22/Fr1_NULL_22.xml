<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 22</placeName> </seg> </p> <p> <seg n="">Ci dit le .XXII. chapitre de <placeName ref="">Jorgaine</placeName> et de leur roys.</seg> </p> <p/> <p> <seg xml:id="c22_Fr122_p1" n="1">En <placeName ref="">Jorgaine</placeName> a un roy qui en touz tans est apelez <persName ref="">Davit [Melic]</persName>, qui veult dire en françois <persName ref="">Davi</persName> roys, et est soupost au <persName ref="">Tatar</persName>; et enciennement touz les roys naisoient avec un signe d’<term ref="">aigle</term> seur l’espaule destre. </seg> <seg xml:id="c22_Fr122_p2" n="2">Il sont belles genz et vaillanz d’armes et bons archiers et bons combateours em bataille. </seg><seg xml:id="c22_Fr122_p3" n="3"> Il sont <persName ref="">crestien</persName> et tiennent la loy grigoise. </seg> <seg xml:id="c22_Fr122_p4" n="4">Il portent les cheveus cours a maniere de clers. </seg><seg xml:id="c22_Fr122_p5" n="5"> Et c’est la province qu’<persName ref="">Alixandre</persName> ne pot passer quant il voult aler au <term ref="">ponent</term>, pour ce que la voie est estroite et douteuse, car de l’un lez est une mer et de l’autre sont moult granz montaignes que on ne piet chevauchier; et dure ceste estroite voie plis de .IIII. <term ref="">lieues</term>, si que poi de gens tendroient le pas a tout le monde. </seg> <seg xml:id="c22_Fr122_p6" n="6">Et vous di qu’<persName ref="">Alixandre</persName> y fist fremer une tour moult forte par quoi celle gent ne peussent passer pour venir seur lui, et fu apelee la <placeName ref="">Porte du Fer</placeName>; et ce est le lieu que le livre <persName ref="">Alixandre</persName> conte comment il enclost les <persName ref="">Tartars</persName> dedenz .II. montaignes, mais ce ne fu pas voirs que il fussent tartar, mais estoient unes gens qui s’apeloient <persName ref="">Comains</persName> et autres generations assez, car <persName ref="">Tartars</persName> n’estoient a celui tans.</seg> </p> <p> <seg xml:id="c22_Fr122_p7" n="7">Il y a viles et chastiaus assez et ont <term ref="">soie</term> a grant habondance, et si labourent <term ref="">dras</term> d’<term ref="">or</term> et de <term ref="">soie</term> de toutes façons moult biaux. </seg> <seg xml:id="c22_Fr122_p8" n="8">Il y a de toutes choses [habondance] et [vivent] de marcheandise [et d’ars]. </seg><seg xml:id="c22_Fr122_p9" n="9"> La province est toute plaine de granz montaignes et [de moult] estrois pas et fors, si que je vous di que onques li <persName ref="">Tartar</persName> ne porrent avoir la seignourie entierement.</seg> </p> <p> <seg xml:id="c22_Fr122_p10" n="10">Encor y a un moustier de nonnains qui s’apele <placeName ref="">saint Lienart</placeName>, qu’il y a une tele merveille comme je vous conterai. </seg><seg xml:id="c22_Fr122_p11" n="11"> Il y a un grant lac d’yaue pres de l’eglyse, qui yst d’une montaigne, que [tout l’] an ne trueve on nul poison dedenz ne [petit] ne grant. </seg><seg xml:id="c22_Fr122_p12" n="12"> Et quant il vient au premier jour de quaresme, si [trueve] dedenz le plus biau poisson du monde [en] grant quantité. </seg><seg xml:id="c22_Fr122_p13" n="13"> Et dure cis poissons tout le quaresme jusques au Samedi Saint; et depuis n’en truevent nul jusques a l’autre quaresme. </seg><seg xml:id="c22_Fr122_p14" n="14"> Et ainsi vait chascun an, si que c’est un biau miracles.</seg> </p> <p> <seg xml:id="c22_Fr122_p15" n="15">Cele mer que je vous di qui est pres des montaignes s’apele la <placeName ref="">mer de Geluchelan</placeName> et dure bien environ .VII. cens <term ref="">miles</term>, et est loins de toutes mers .XII. journees; et entre [dedenz] ceste mer le grant flun d’<placeName ref="">Eufrate</placeName> et plusours autres fluns; et est toute avironnee de montaignes. </seg> <seg xml:id="c22_Fr122_p16" n="16">Et ore nouvelement les marcheans de <placeName ref="">Gennes</placeName> nagent par celle mer [par leins qu’il y ont porté et mis] dedenz. </seg> <seg xml:id="c22_Fr122_p17" n="17">Et d’iluec vient la <term ref="">soie guele</term>.</seg> </p> <p> <seg xml:id="c22_Fr122_p18" n="18">Or vous avons conté de[s] confines de la <placeName ref="">Grant Ermenie</placeName> vers <term ref="">tramontane</term>. </seg> <seg xml:id="c22_Fr122_p19" n="19">Or si vous conterai de l’autre confin qui est entre <term ref="">midi</term> et <term ref="">levant</term>.</seg> </p> </div> 