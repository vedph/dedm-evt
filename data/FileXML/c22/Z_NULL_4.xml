<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Z, 4</placeName> </seg> </p> <p> <seg n="">Hic naratur de rege iorgensi et eius esse.</seg> </p> <p/> <p> <seg xml:id="c22_Z4_p1" n="1">In <placeName ref="">Iorgia</placeName> est quidam rex qui <persName ref="">David Melic</persName> totis temporibus nuncupatur, quod in lingua Galica dicitur Rex<persName ref=""> David</persName>. </seg> <seg xml:id="c22_Z4_p2" n="2">Pars una cuius provincie subdita est tartareo regi, reliqua vero pars, propter fortilicias quas habet, non est subdita ei, sed regi<persName ref=""> David</persName>. </seg> <seg xml:id="c22_Z4_p3" n="3">Et in istis fortiliciis et montibus sunt eorum nemora in quibus non est aliud lignum quam busus. </seg><seg xml:id="c22_Z4_p4" n="4"> Et predicta provincia duo equora prospicit, quorum unum vocatur <placeName ref="">Mare Maius</placeName>, quod est a latere <term ref="">tramontane</term>, alterum vero <placeName ref="">Abaco</placeName>, versus <term ref="">orientem</term>, quod durat |4r| in suo circuitu per duo milia .<term ref="">VIIIc</term>. <term ref="">miliarium</term> et est tanquam stagnum, quia non miscetur cum aliquo mari. </seg> <seg xml:id="c22_Z4_p5" n="5">Et in eo sunt multe insule bene habitate in quibus sunt pulcre civitates. </seg><seg xml:id="c22_Z4_p6" n="6"> Et habitate sunt iste insule a gentibus que fugerant a facie <persName ref="">Magni Tartari</persName>, quando ibat conquirendo per regnum sive provinciam <placeName ref="">Persie</placeName>, cuius civitates et terre regebantur a comuni: que quidem gentes fugiendo reduxerunt se ad istas insulas et ad montes, ubi tutiores esse credebant; et sic habitate sunt insule ille. </seg> <seg xml:id="c22_Z4_p7" n="7">Item dictum mare multos pisces producit, et precipue storiones, salmones et alios magnos pisces. </seg><seg xml:id="c22_Z4_p8" n="8"> Antiquitus quidem omnes reges illius provincie nascebantur cum quodam signo <term ref="">aquile</term> super spatulam dexteram. </seg> <seg xml:id="c22_Z4_p9" n="9">Et sunt in ea pulcre gentes et valentes ad arma; sunt boni arceri et pugnatores in bello. </seg><seg xml:id="c22_Z4_p10" n="10"> Ipsi sunt <persName ref="">christiani</persName> et observant legem <persName ref="">Grecorum</persName>, more clericorum parvos portantes capilos. </seg> <seg xml:id="c22_Z4_p11" n="11">Hec est provincia quam rex <persName ref="">Alexander</persName> preterire non potuit. </seg> <seg xml:id="c22_Z4_p12" n="12">Item est quidam passus ibi qui <placeName ref="">Porta Ferea</placeName> nuncupatur. </seg> <seg xml:id="c22_Z4_p13" n="13"><persName ref="">Alexander</persName> inter duos montes dicitur <persName ref="">Tartaros</persName> inclusisse, sed quod <persName ref="">Tartari</persName> fuerint non est verum, quia tunc temporis non erant. </seg> <seg xml:id="c22_Z4_p14" n="14">Ymo gens quedam fuit nomine <persName ref="">Cumani</persName>, et alia genera multa fuerunt. </seg> <seg xml:id="c22_Z4_p15" n="15">Sunt etiam in supradicta provincia multe civitates et castra, que <term ref="">syrico</term> habundant et omnibus aliis oportunis; ibidem <term ref="">drapi</term> syrici et aurei laborantur. </seg> <seg xml:id="c22_Z4_p16" n="16">De mercimoniis et laboribus vitam ducunt. </seg><seg xml:id="c22_Z4_p17" n="17"> In ea est quoddam monasterium titulo beati <placeName ref="">Leonardi</placeName> descriptum, iuxta quod huiusmodi habetur miraculum. </seg> <seg xml:id="c22_Z4_p18" n="18">Nam fons quidam iuxta ecclesiam de quodam monte desendit, in cuius aqua per totum anum |4v| nuli pisces apparent, nisi solummodo a die prima quadragesime usque ad vigiliam Pascatis, videlicet resurectionis Domini, ipsorum abundantia maxima reperitur; et facto die Pascatis amplius non apparent. </seg><seg xml:id="c22_Z4_p19" n="19"> Mare vero iuxta montem superius nominatum <placeName ref="">Mare Geluchelan</placeName> vel <placeName ref="">Mare Abacco</placeName> appelatur, in quod finiunt <placeName ref="">Tigris</placeName>, <placeName ref="">Gyon</placeName> et <placeName ref="">Eufrates</placeName> et alia flumina multa. </seg> <seg xml:id="c22_Z4_p20" n="20">Penes istam provinciam quedam civitas est pulcra et magna valde, nomen cuius <placeName ref="">Tyflis</placeName>, circa quam multa sunt castra et burgi que isti civitati obediunt; in qua habitant <persName ref="">Christiani</persName>, scilicet <persName ref="">Armenii</persName> et <persName ref="">Iorgienses</persName>, et aliqui <persName ref="">Saraceni</persName> et <persName ref="">Iudei</persName>, sed pauci.</seg> </p> </div> 