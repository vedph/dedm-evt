<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 22</placeName> </seg> </p> <p> <seg n="">Ci dist de <placeName ref="">Jorganie</placeName> et de lour roys. .XXII.</seg> </p> <p/> <p> <seg xml:id="c22_Fr222_p1" n="1">En <placeName ref="">Jorganie</placeName> a un roy qui est appellés <persName ref="">Davit Melic</persName>, qui vaut autant a dire en fran[ç]ois <persName ref="">Davi </persName>roys, et est supost au <persName ref="">Tartar</persName>. </seg> <seg xml:id="c22_Fr222_p2" n="2">Et anciennement touz les roys nessoient avec un signe d’<term ref="">aigle</term> sus l’espaule destre. </seg> <seg xml:id="c22_Fr222_p3" n="3">Il sont belles genz et vaillans d’armes, et bons archiers et bons combateurs en bataille. </seg><seg xml:id="c22_Fr222_p4" n="4"> Il sont <persName ref="">crestien</persName> et tienent la loy gregoise. </seg> <seg xml:id="c22_Fr222_p5" n="5">Il portent les cheveus cours a maniere de clers. </seg><seg xml:id="c22_Fr222_p6" n="6"> Et ce est la province que <persName ref="">Alixandres</persName> ne pot passer, quant il vout aler au <term ref="">ponent</term>, por ce que la voie est estroite et douteuse, car de l’un lez est une mer et de l’autre sont granz montaignes qui ne se peuent chevauchier; et dure ceste estroite voie plus de ‹.IIII.› <term ref="">lieues</term>, si que poy de gent tenroient le pas a tout le monde. </seg> <seg xml:id="c22_Fr222_p7" n="7">Si vous di que <persName ref="">Alyxandres</persName> fist fermer une tour moult fort par quoi ces gens ne puissent passer pour venir seur lui, et fu appelee la <placeName ref="">Porte deu Fer</placeName>. </seg> <seg xml:id="c22_Fr222_p8" n="8">Et ce est le lieu que le livre <persName ref="">Alyxandre</persName> compte comment il enclost les <persName ref="">Tartars</persName> dedens .II. montaignes. </seg> <seg xml:id="c22_Fr222_p9" n="9">Et ce ne fu pas voir que ce fussent <persName ref="">Tartars</persName>, mes estoient une gent qui s’apeloient <persName ref="">Comains</persName>, et autres generations assez, car <persName ref="">Tartars</persName> n’estoient a celui temps. </seg> </p> <p> <seg xml:id="c22_Fr222_p10" n="10">Il y a villes et chastiaus; et ont <term ref="">soie</term> a grant habondance; et si labourent <term ref="">dras</term> d’<term ref="">or</term> et de <term ref="">soie</term> de toutes fa[ç]ons moult biaus. </seg> <seg xml:id="c22_Fr222_p11" n="11">Il y a les meillours <term ref="">ostours</term> du monde. </seg> <seg xml:id="c22_Fr222_p12" n="12">Il |9c| y a de toutes choses habondance; et vivent de marcheandise et d’art. </seg><seg xml:id="c22_Fr222_p13" n="13"> La province est toute plaine de montaignes et de moult estroiz pas et fors, si que je vous di que les <persName ref="">Tatars</persName> ne porent onques avoir toute la seigneurie entierement. </seg> </p> <p> <seg xml:id="c22_Fr222_p14" n="14">Encore y a un monstier de nonnains, que on apele <placeName ref="">saint Lienart</placeName>, ou il y a une tel merveille com je vous conterai. </seg> <seg xml:id="c22_Fr222_p15" n="15">Il y a un grant lac, pres de l’eglise, qui naist d’une montaigne, ou tout l’an ne se treuvent nul poisson dedens, ne petit ne grant. </seg><seg xml:id="c22_Fr222_p16" n="16"> Et quant vient au premier jour de karesme si treuve ou dedens le plus biau poisson du monde, et en grant quantité; et dure ce poisson tout le karesme jusques au Samedi Saint; et puis n’en treuvent nul jusques a l’autre karesme. </seg><seg xml:id="c22_Fr222_p17" n="17"> Et ainssi vaut chascun an, si que ce est une grant miracle. </seg><seg xml:id="c22_Fr222_p18" n="18"> Celle mer, que je vous di, si est pres as montaignes, s’apelle la <placeName ref="">mer de Gleluchelan</placeName> et dure bien .VII. cens <term ref="">mile</term> et est loins de toutes mers .XII. journees. </seg> <seg xml:id="c22_Fr222_p19" n="19">Et entre dedens ceste mer le grant flun d’<placeName ref="">Eufrates</placeName> et de pluseurs autres fluns. </seg> <seg xml:id="c22_Fr222_p20" n="20">Et est toute avironnee de montaignes. </seg><seg xml:id="c22_Fr222_p21" n="21"> Et ore nouvellement les marchans de <placeName ref="">Genes</placeName> nagent par celle mer par nes qu’il y ont porté et mis dedens. </seg> <seg xml:id="c22_Fr222_p22" n="22">Et d’ilec vient la <term ref="">soie grelle</term>. </seg> </p> <p> <seg xml:id="c22_Fr222_p23" n="23">Or vous compte des fins de la <placeName ref="">Grant Hermenie</placeName> vers <term ref="">tremontaigne</term>; or si vous conterons de l’autre fin qui est entre <term ref="">midi</term> et <term ref="">levant</term>.</seg> </p> <p/> <p/> <p/> </div> 