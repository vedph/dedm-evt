<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 22</placeName> </seg> </p> <p> <seg xml:id="c22_F22_p1" n="1">Ci devise dou rois des <placeName ref="">Giorgiens</placeName> et de lor afere.</seg> </p> <p/> <p> <seg xml:id="c22_F22_p2" n="2">En <placeName ref="">Jorgienie</placeName> a un roi qi est apelés par tout tens <persName ref="">Davit Melic</persName>, que vent a dir en fransois <persName ref="">Davit</persName> roi, et est sotpost au <persName ref="">Tartar</persName>; et ansienement tuit les rois de cele provence nasoient con un seingne d’<term ref="">aigle</term> sor la spale |10c| destre. </seg> <seg xml:id="c22_F22_p3" n="3">Il sunt belle jens et vailant d’armes et bon archier et bon conbateör en bataie. Il sunt <persName ref="">cristienç</persName> et tenent la loy greçois. Les chevoil portent peitet a mainere de clerges. </seg> <seg xml:id="c22_F22_p4" n="4">Et c’est la provence ke <persName ref="">Alexandre</persName> ne poit paser quant il vost aler au <term ref="">ponent</term>, por ce qe la vie est estroit et dotose, car de l’un les est la mer, et de l’autre est gran montagne que ne se poent cavaucher: la vie est mout estroit entre la montagne et la mer, et dure cest estroit vie plus de quatre <term ref="">liegues</term>, si ke pou homes tendront le pas a tout le monde. Et ce fo la caxon por coi <persName ref="">Alexandre</persName> ne poet passere. </seg> <seg xml:id="c22_F22_p5" n="5">Et voç di ke <persName ref="">Alexandre</persName> hi fist fermer une tore et hi fist une forteçe por coi celle jens ne poësent pasere por venir sor lui, et fu apellé la <placeName ref="">port dou fer</placeName>, et ce est le leu qe le livre <persName ref="">Alexandre</persName> conte comant il enclouse les <persName ref="">Tartarç</persName> dedenç deus montagnes; et ce ne fu pas voir qu’il fuissent <persName ref="">Tartar</persName>, mes furent une jens qui estoient apellés <persName ref="">Comain</persName> et autres jenerasion asseç, car <persName ref="">Tartarç</persName> n’estoient a celui tens. </seg> </p> <p> <seg xml:id="c22_F22_p6" n="6">Il hi a viles et ca{u}staus asés, et ont <term ref="">soie</term> en grant abondançe, et hi se laborent <term ref="">dras</term> de <term ref="">soie</term> et <term ref="">dras</term> dorés les plus biaus ke homes veise unques. </seg> <seg xml:id="c22_F22_p7" n="7">Il ha les meillor <term ref="">astor</term> dou monde. Il ha de toutes couses |10d| habundançe, et vivent de mercandie et de labor. </seg> <seg xml:id="c22_F22_p8" n="8">La provence est tout plene de grant montagne et d’estroit pas et de fort, si ke je voç di qe les <persName ref="">Tartar</persName> ne postrent unques avoir tout entermant la segnorie. </seg> <seg xml:id="c22_F22_p9" n="9">Encore hi a un monester de nonain ki est apelé <placeName ref="">sant Lionard</placeName>, qui a une tel mervaie con je voç contera‹i›. </seg> <seg xml:id="c22_F22_p10" n="10">Sachiés q’il hi a un grant lac d’eve qui vent d’une montagne dejoste le yglise de <placeName ref="">sant Lionard</placeName>, et en cele eive ke vent de cele montagne en tout l’an ne se trove nul peson ne peitet ne grant, for tant seulmant ke le primer jor{no} de quaresme conmencent a venir et venent cascu‹n› jor de caresme jusque a saba sant, ce est la vigille de Pasche, et en tout cest termene i se trevent peison aseç, mes en toutes autres tens de l’an ne s’en trovent mie. </seg> <seg xml:id="c22_F22_p11" n="11">Et encore voç di qe la mer que je voç ai conté, qui est juste la montagne, est apellé la <placeName ref="">mer de Glevechelan</placeName> et çire environ .VIIc. <term ref="">milles</term> et est longe de tous mer bien doçe jornee, et hi met dedenç le flu d’<placeName ref="">Eufrautes</placeName> et mai‹n›tes autres flus, et est tout environee de montagne et de terre; et novelemant les marchians de <placeName ref="">Jene</placeName> najerent por cel mer, car il v’ont mis leingn ou il najerent. Et d’iluech vint la <term ref="">soie</term> ke est apellet <term ref="">gelle</term>. </seg> </p> <p> <seg xml:id="c22_F22_p12" n="12">Or voç avo‹n›ç contés de les con|fin |11a| d’<placeName ref="">Armenie</placeName> dever <term ref="">tramontane</term>. Or voç volun conter de le autre confin qe sunt entre <term ref="">midi</term> et <term ref="">levant</term>.</seg> </p> </div> 