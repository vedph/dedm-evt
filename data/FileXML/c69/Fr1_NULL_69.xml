<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 69</placeName> </seg> </p> <p> <seg n="">Ci dit li .LXIX. chapitre du dieu des <persName ref="">Tartars</persName>.</seg> </p> <p/> <p> <seg xml:id="c69_Fr169_p1" n="1">Sachiez que leur loy est tele comme je vous dirai. </seg><seg xml:id="c69_Fr169_p2" n="2"> Car il ont un leur dieu que il apelent <persName ref="">Nacigay</persName>, et dient que il est dieu terriens qui garde leur femmes et leur enfanz et leur bestes et leur blez; et li font grant honnour et grant reverence, car chascuns en tient un en sa maison, et est fais de <term ref="">feutres</term> et de <term ref="">dras</term>, et li font sa femme et ses enfanz. </seg> <seg xml:id="c69_Fr169_p3" n="3">[La molier] li metent a senestre et les enfans sont tuit si [fait] comme il est. </seg><seg xml:id="c69_Fr169_p4" n="4"> Et quant il mengüent, si prendent de la char crasse et li en oingnent la bouche et a sa femme et a ses enfanz. </seg><seg xml:id="c69_Fr169_p5" n="5"> Et puis prennent du [brouet] de la char et l’espandent dehors la porte de la maison, et dient que leur dieu et sa maisnie [a] eu sa part de leur mengier. </seg><seg xml:id="c69_Fr169_p6" n="6"> Il boivent lait de <term ref="">jument</term> en tel manière comme de <term ref="">vin</term> blanc et l’apelent <term ref="">guemis</term>.</seg> </p> <p> <seg xml:id="c69_Fr169_p7" n="7">Lor vesteures sont de touz le plus de <term ref="">dras</term> a <term ref="">or</term> et de <term ref="">dras</term> de <term ref="">soie</term> fourré de riches pennes, <term ref="">sebelines</term> et d’<term ref="">ermines</term> et de <term ref="">vairs</term> et de [goupils] moult richement. </seg> <seg xml:id="c69_Fr169_p8" n="8">Et tout leur harnois sont moult biax et de grant vaillance. </seg><seg xml:id="c69_Fr169_p9" n="9"> Leur armes sont <term ref="">arc</term> et <term ref="">pilés</term> et espees et [<term ref="">maces</term>]. </seg> <seg xml:id="c69_Fr169_p10" n="10">Et des ars s’aident plus que d’autre chose car il sont trop bon archier, les meilleurs que l’en sache ou monde. </seg><seg xml:id="c69_Fr169_p11" n="11"> En leur dos portent armeures de cuir de <term ref="">bugle</term> bouli qui sont moult bon.</seg> </p> <p> <seg xml:id="c69_Fr169_p12" n="12">Il sont bon homme d’armes et vaillant en bataille durement et sueffrent [durement plus] que autre gens car maintes foiz, quant il ont besoing, il yront un mois sanz porter nule viande fors que il vivent de lait de <term ref="">jument</term> et mengüent de chars que il chacent de leurs ars. </seg> <seg xml:id="c69_Fr169_p13" n="13">Et leurs <term ref="">chevaus</term> paissent des herbes des chans, car il n’ont besoing de porter <term ref="">orge</term> ni avaine, et sont moult obeissant a leur seignour.</seg> </p> <p> <seg xml:id="c69_Fr169_p14" n="14">Et quant il besoingnent, il demeurent toute nuit a <term ref="">cheval</term> atout leur armes, et toutes foiz il yront leur <term ref="">cheval</term> paissant. </seg><seg xml:id="c69_Fr169_p15" n="15"> Et sont la gent du monde qui endurent plus grans mesaises et qui mains veulent de despens et qui miex sont pour conquester terres et regnes. </seg><seg xml:id="c69_Fr169_p16" n="16"> Et il leur pert bien, si comme vous avez oÿ et orrez en ce livre, que des sers sont ore seignours du monde.</seg> </p> <p> <seg xml:id="c69_Fr169_p17" n="17">Il sont moult ordené en ceste maniere que je vous dirai. </seg><seg xml:id="c69_Fr169_p18" n="18"> Sachiez que quant aucuns <persName ref="">Tartars</persName> vait en ost, il maine avec lui cent mil hommes a <term ref="">cheval</term>; il fait un chief a chascune disaine et a [chascune centaine] et a chascun millier et a chascune disaine de millier, si que il n’a a commander que a .X. hommes, et cil .X. hommes n’ont que a commander qu’a autres .X., et ainsi n’a a faire chascuns que a .X. hommes, si que chascuns respont a son chief si bien et si [ordeneement] que c’est merveilles, car il sont gent moult au commandement leur seignour. </seg> <seg xml:id="c69_Fr169_p19" n="19">Et apelent les .CM. un tur et les .X[M.] un <term ref="">comar</term> et les un millier et pour senteneur et pour disieme. </seg> <seg xml:id="c69_Fr169_p20" n="20">Et quant l’ost cheminent, il sont bien .CC. a <term ref="">cheval</term>, bien monté pour gaitier .II. journees avant. </seg> <seg xml:id="c69_Fr169_p21" n="21">Et ainsi ont du derriers et d’un costé et d’autre, si que touz jourz [font leur ost gaitier] de .IIII. pars a ce que l’ost ne fust assaillis. </seg><seg xml:id="c69_Fr169_p22" n="22"> Et quant il vont en longues terres en ost, si ne portent riens de harnois fors tant que chascuns a .II. bousiaus de <term ref="">cuir</term> ou il metent leur lait que il boivent et une petite pinate de terre a cuire leur char qu’il menjuent et une petite tente pour estre a la pluie.</seg> </p> <p> <seg xml:id="c69_Fr169_p23" n="23">Et quant il ont grant mestier, si chevauchent bien .X. journees sanz viandes et sanz faire [feu], ainz vivent du sanc de leur <term ref="">chevaus</term>, que il prendent une vainne et le font sainier et metent la bouche a la vaine et en boivent tant que il sont saoul, puis l’estoupent. </seg><seg xml:id="c69_Fr169_p24" n="24"> Et ont lait sec aussi com paste, et de ce lait portent. </seg><seg xml:id="c69_Fr169_p25" n="25"> Et quant il le veulent mengier, si le metent en yaue et la batent tant que elle est destrempee et puis le hument.</seg> </p> <p> <seg xml:id="c69_Fr169_p26" n="26">Et quant il viennent a la bataille de leur anemis, il les vainquent en ceste maniere, car il n’ont honte de fuir, et en fuiant retournent et traient de leurs ars moult bien a leur anemis et leur font moult grant domage. </seg><seg xml:id="c69_Fr169_p27" n="27"> Et ont si acoustumez leur <term ref="">chevaus</term> que il les tornent ça et la, si se combatent aussi bien en fuiant comme quant il sont chiere a chiere, pour ce que en fuiant et en courant leur traient de leur saietes a grant plenté, en cest arriere dos qu’i les vont chaçant et qu’il cuident avoir gaaignié la bataille. </seg><seg xml:id="c69_Fr169_p28" n="28"> Et quant il voient que il leur ont leur bestes navrés et des hommes aussi, si retournent tuit ensamble a la bataille si bien et si ordeneement et avec si grant remor que il les metent maintenant a desconfiture, car il sont plus preus em bataille et fors et adurez, car quant leur anemi cuident avoir gaaignié quant il les voient fuir, si ont tout perdu, ce leur samble, pour ce que il tournent arriere. </seg><seg xml:id="c69_Fr169_p29" n="29"> En ceste maniere ont ja vaincu maintes grans batailles.</seg> </p> <p> <seg xml:id="c69_Fr169_p30" n="30">Tout ce que je vous ai conté sont les vies et les coustumes des drois <persName ref="">Tartars</persName>, mais je vous di que des ore sont moult abastardi, car ceulz qui usent au <placeName ref="">Cata</placeName> se maintiennent aus usages des <term ref="">ydolastres</term> et ont laissié la lor; et cil qui usent en <term ref="">Levant</term> se tiennent en la maniere des <persName ref="">Sarrazins</persName>.</seg> </p> <p> <seg xml:id="c69_Fr169_p31" n="31">Il maintiennent leur justice en ceste maniere que, quant uns lerres emble aucune petite chose, [on leur donne] par la seignourie de .VII. [bastonnees] ou de .XVII. ou .XXVII. ou .XXXVII. ou .XLVII., et en ceste maniere vont jusques a .C. et .VII. selonc le mal que il avra fait, et pluisours en muerent de ces [bastonnees]. </seg><seg xml:id="c69_Fr169_p32" n="32"> Et se il emble un <term ref="">cheval</term> ou autre grant chose que il doie perdre personne, si le font trenchier parmi d’une espee; mais bien est voirs, se il se puet racheter de .VIII. tans que ce que il [a emblé vaut, il eschappe].</seg> </p> <p> <seg xml:id="c69_Fr169_p33" n="33">Chascun seignour qui a beste le fait bouler de signal, soit <term ref="">chevaus</term> ou <term ref="">jumens</term> ou <term ref="">chameus</term> ou <term ref="">bués</term> ou vaches ou toutes bestes [grosses], puis les laissent aler paistre par les plains sanz nule garde, et puis se mellent ensamble et puis s’est rendue a son seignour par le seignal, qui est conneu. </seg><seg xml:id="c69_Fr169_p34" n="34"> Lor bestes menues sont moult granz et grasses outre mesure et les font garder aus pastours.</seg> </p> <p> <seg n=""></seg><seg xml:id="c69_Fr169_p35" n="35"> Encore ont une autre usage que, quant aucun avra un fille et qu’elle sera [morte] avant que elle sera mariee, et aucun ait eu filz qui soit mort avant que il soit mariés, si font leur pere et leur mere granz noces de l’un mort a l’autre et les marient et font leur chartres. </seg><seg xml:id="c69_Fr169_p36" n="36"> Quant les chartres du mariage sont faites, il les font ardre, a ce qu’il dient que cil le puissent savoir en l’autre monde qui mort sont et se tenissent pour mari et mollier. </seg><seg xml:id="c69_Fr169_p37" n="37"> Et s’apelent depuis parent aussi comme s’il eussent esté vis. </seg><seg xml:id="c69_Fr169_p38" n="38"> Et tout ce que il s’acordent de donner l’un a l’autre pour douaire, si le font empaindre es chartres sanz ce qu’il le doivent donner, et le font ardoir et dient que li mort avront toutes ces choses en l’autre siecle.</seg> </p> <p> <seg xml:id="c69_Fr169_p39" n="39">Or vous ai moustré et dit toutes les usances et les coustumes des <persName ref="">Tartars</persName>, mais non mie que je vous aie conté du <persName ref="">Grant Caan</persName>, qui est sires de touz les <persName ref="">Tartars</persName> ne de sa grant emperial cort. </seg> <seg xml:id="c69_Fr169_p40" n="40">Mais je le vous conterai en ce livre quant temps et lieus en sera car moult sont merveilleuses choses a metre en escript. </seg><seg xml:id="c69_Fr169_p41" n="41"> Mais des ore mais veul retourner a mon conte que je laissai du plain, quant je commençai du fait des <persName ref="">Tartars</persName>.</seg> </p> </div> 