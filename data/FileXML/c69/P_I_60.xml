<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">P, I 60</placeName>
        </seg>
    </p>
    <p>
        <seg n="">De ordine exercitus <persName ref="">Tartarorum</persName> et sagacitate bellandi.
            Capitulum 60m.</seg>
    </p>
    <p/>
    <p>
        <seg xml:id="c69_P1.60_p1" n="1">Ordo autem eorum in gubernacione exercitus et modus
            preliandi talis est: quando dux aliquis preficitur exercitui, centum milium militum
            eligit quos vult, ciliarchos sive tribunos, qui scilicet mille equitibus |27d| presint,
            centuriones et decuriones; sic enim universus exercitus ordinatur per mille, centum et
            decem; similiter etiam decem milibus preest unus. Hii prefecti exercitus consiliarii
            sunt hoc modo: nam illi decem, quilibet decem milibus preest, consiliarii ducis sunt;
            qui vero mille presunt, consiliarii sunt eius qui decem millibus presunt; centuriones
            autem consiliarii sunt tribuni; decuriones vero consiliarii centurionis, ita dumtaxat ut
            nullus prepositus consiliarius ultra decem. Hunc modum servant in magno exercitu et in
            parvo: quando vero is qui centum milibus preest mittere mille vult, mandat uni qui decem
            milibus presit ut mille de suis eligat; ille vero mandat tribuno ut eligat centum de
            mille, et quilibet centurio eligit decem, quilibet vero decurio dat unum; et hoc modo
            mille de |28a| decem millibus eliguntur; hoc autem tanto servatur ordine ut per equales
            vices mittantur singuli sciatque unusquisque quando de iure ad hoc eligendus sit. </seg>
        <seg xml:id="c69_P1.60_p2" n="2"> Quilibet autem dum eligitur statim obedit, non enim in
            universo reperiuntur homines tante obedience ad dominos suos sicut <persName ref=""
                >Tartari</persName> sunt. </seg>
        <seg xml:id="c69_P1.60_p3" n="3">Cum autem de loco ad locum procedit exercitus, semper a
            quatuor lateribus eius ducenti vel amplius custodes sunt in distancia congrua, ne
            occurrere possint hostibus improvisi; quando autem in campo cum hostibus preliantur,
            sepe fugam arte simulant post se nichilominus sagittantes, donec insequentes quo volunt
            deducant; tunc se unanimiter vertentes ad ipsos de ipsis sepissime victoriam obtinent:
            sepe enim hostes eorum ex hoc confusioni patent dum se vicissime putant. <term ref=""
                >Equi</term> autem eorum sic assueti ut ad voluntatem |28b| sessorum facillime huc
            illucque vertantur.</seg>
    </p>
</div>
