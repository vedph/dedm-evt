<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 7</placeName> </seg> </p> <p> <seg n="">Ci dit le .VII. chapitre comment le <persName ref="">Grant Caan</persName> envoia les .II. freres [pour] ses messages au Pape.</seg> </p> <p/> <p> <seg xml:id="c7_Fr17_p1" n="1">Quant le Seignour que <persName ref="">Cablay</persName> avoit non, seignour des <persName ref="">Tatars</persName> de tout le monde et de toutes provinces et regnes et regions de cele grandisme partie du siecle, ot entendu tout le fait des <persName ref="">Latins</persName> si comme li .II. frere li avoient conté, si li plot moult. </seg><seg xml:id="c7_Fr17_p2" n="2"> Si pensa en soi meïsmes d’envoier les en message a l’Apostoile: si leur pria d’aler en cest message avec un [de ses] barons, et il respondirent qu’il feroient tout son commandement comme a lor seignour.</seg> </p> <p> <seg xml:id="c7_Fr17_p3" n="3">Si manda le <persName ref="">Seignour</persName> devant li un de ses barons qui avoit non <persName ref="">Cogatal</persName>, si li dist que il s’apareillast, que il veut que il voise avec les freres a l’Apostoile. </seg> <seg xml:id="c7_Fr17_p4" n="4">Cil respondi qu’il feroit son commandement a son pooir. </seg><seg xml:id="c7_Fr17_p5" n="5"> Aprés ce, le <persName ref="">Seignour</persName> fist faire ses chartres en langage tarquoise pour envoier au Pape et les bailla aus .II. freres et a son baron, et leur encharga ce que il vout que il deussent dire a l’Apostoile.</seg> </p> <p> <seg xml:id="c7_Fr17_p6" n="6">Et sachiés que en la chartre se contenoit si comme vous orroiz. </seg><seg xml:id="c7_Fr17_p7" n="7"> Il mandoit disant a l’Apostoile que il li envoit jusques a cent sages hommes de [nostre] loy crestienne et que il seussent de tous les .VII. ars et que bien seussent desputer et moustrer apertement aus <term ref="">ydolastres</term> et aus autres conversations de genz par force de raison comment la loy de Crist estoit la meillour et que toutes les autres fussent mauvaises et fausses; et se il prouvoient ce, que il [et tout] son pooir devenroient homme de l’Eglyse. </seg> <seg xml:id="c7_Fr17_p8" n="8">Encore leur encharga que il [deussent] aporter [de l’huile] de la lampe qui art sus le Sepulcre en <placeName ref="">Jherusalem</placeName>. </seg> <seg xml:id="c7_Fr17_p9" n="9">En tel maniere comme vous avez entendu contenoit leur message que le <persName ref="">Grant Sire</persName> envoioit a l’Apostoile par ses .III. messages, le baron tartar et les .II. freres, mesire <persName ref="">Nicolaus</persName> <persName ref="">Pol</persName> et mesire <persName ref="">Mafeo Pol</persName>.</seg> </p> </div> 