<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 7</placeName> </seg> </p> <p> <seg n="">Comment le <persName ref="">Grant Kaam</persName> envoia les .II. freres per ses messages au pape. .VII.</seg> </p> <p/> <p> <seg xml:id="c7_Fr27_p1" n="1">Quant le seigneur [qui] <persName ref="">Cublay Kaam</persName> avoit |5a| a non, seigneur des <persName ref="">Tartars</persName> de tout le monde et de toutes les provinces et regnes et regions de celle ‹gran›disme partie du siecle ot entendu tout le fait des <persName ref="">Latins</persName>, si comme les .II. freres li avoient compté, si li plot moult: si pensa a soy meismes d’envoier les messages a l’Apostoille. </seg> <seg xml:id="c7_Fr27_p2" n="2">Si leur pria moult d’aler en ceste messagerie avec un de ses barons. </seg><seg xml:id="c7_Fr27_p3" n="3"> Et il leur respondirent que il feroient volentiers tout son commandement comme de leur seigneur. </seg><seg xml:id="c7_Fr27_p4" n="4"> Si envoia le seigneur querre devant soi un de ses barons qui avoit non <persName ref="">Cogatal</persName> et li dist qu’il s’appareillast et que il veut que il voise avec les .II. freres a l’Apostoille. </seg> <seg xml:id="c7_Fr27_p5" n="5">Cilz li respondi que il feroit son commandement a son pooir. </seg><seg xml:id="c7_Fr27_p6" n="6"> Aprés ce, le seigneur fist fere ces chartres en langue tartoise, pour envoier au Pape, et les bailla aus .II. freres et a son baron, et lor encharga ce que il voult que il deussent dire a l’Apostoille. </seg><seg xml:id="c7_Fr27_p7" n="7"> Et sachiez que en la chartre se contenoit ce que vous orrez. </seg><seg xml:id="c7_Fr27_p8" n="8"> Il mandoit disant a l’Apostoille que il li vousist envoier jusques a cent sages hommes de nostre loi crestienne, et que il seussent de tous les .VII. ars, et que bien seussent desputer et moustrer apertement aus <term ref="">ydolastres</term> et aus autres conversations de gens par force de raysons comment la loy de Crist estoit la meillor, et que toutes les loys autres sont mauveses et fausses; et se il prouvo|ient |5b| ce, que il et tout son pooïr devendroient crestien et homme d’Eglise. </seg> <seg xml:id="c7_Fr27_p9" n="9">Encor leur encharga que il li deussent aporter de l’uille de la lampe qui art sus le sepulcre nostre Seigneur en <placeName ref="">Jherusalem</placeName>. </seg> <seg xml:id="c7_Fr27_p10" n="10">En tel maniere com vous avez entendu contenoit leur messagerie que le <persName ref="">Grant Sires</persName> envoiest a l’Apostoille par ses .III. messages: le baron tartar et les .II. freres, messire <persName ref="">Nicolas Pol</persName> et messire <persName ref="">Mafé Pol</persName>.</seg> </p> </div> 