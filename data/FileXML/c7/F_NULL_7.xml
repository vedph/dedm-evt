<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 7</placeName> </seg> </p> <p> <seg xml:id="c7_F7_p1" n="1">Comant le <persName ref="">Grant Kaan</persName> envoie les .II. frers por sez messajes a l’apostoile de <placeName ref="">Rome</placeName>.</seg> </p> <p/> <p> <seg xml:id="c7_F7_p2" n="2">Et quant le <persName ref="">Grant Sire</persName> que <persName ref="">Cublai Kaan</persName> avoit a nom, qui estoit seingnor de tous les <persName ref="">Tartars</persName> do monde et de toutes les provinces et rengnes et region de celle grandisme partie do secle, ot entendu tous les fais des <persName ref="">Latin</persName>, si come les deus frers li avoient dit ben et apertamant, il li plet outre mesure. Il dit a soi meisme qu’il envoiera mesajes a l’apostoile. Et adonc prie les deus frers que il ailent en ceste mesajerie cun un de seç baron. </seg> <seg xml:id="c7_F7_p3" n="3">Il li respondirent que il firont tot son commandamant con de lor segnor lige. </seg><seg xml:id="c7_F7_p4" n="4"> Adunc le <persName ref="">Gran Sire</persName> fait venir devant soi un de seç baron qui avoit a nom <persName ref="">Cogatal</persName>, et li dit qu’il vuelt qu’il aille avec les deus frers a l’apostoil. </seg> <seg xml:id="c7_F7_p5" n="5">Celui le dit: «Sire, jeo son votre home e sui por fair tot votre commandamant a mun poïr». </seg><seg xml:id="c7_F7_p6" n="6"> Aprés ce, le <persName ref="">Grant Sire</persName> fait fair seç chartre en langue torqués por envoier a l’apostoil et les baille as deus freres et a son baron, et a lor encharge ce ke il vuelt qu’il dient por sa part a l’apostoille; et sachiés que en le chartre se contenoit et en l’ambaxee qu’el li oit fes: </seg> <seg xml:id="c7_F7_p7" n="7">il mandoit desant a l’apostoile que il li deust mander jusque a cent sajes homes de la cristien loy, et que |5d| encore seusent les .VII. ars et qe bien se‹u›sent despuer et mostrer apertamant a les <term ref="">ydules</term> et a les autres jenerasions de jens que tout lor †autrament† et toutes les <term ref="">ydres</term> qu’il tient in lor maisson et adorent sunt coses de diables, e ke bien seusent moustre‹r› clermant por raison qe la loi cristiene est meior ke la lor. </seg> <seg xml:id="c7_F7_p8" n="8">Encore encharge le <persName ref="">Grant Sire</persName> as deus freres qu’il li deussent aporter de l’olio de la lampe que ard sor le sepoucre de Deo en <placeName ref="">Jerusalem</placeName>. </seg> <seg xml:id="c7_F7_p9" n="9">En tel mainere con vos aveç oï se contenoit en l’ambaxee ke le <persName ref="">Grant Sire</persName> envoie a l’apostoile por les deus frers.</seg> </p> </div> 