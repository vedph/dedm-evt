<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">P, I 2</placeName>
        </seg>
    </p>
    <p>
        <seg n="">Qualiter regis maximi <persName ref="">Tartarorum</persName> curiam adierunt.
            Capitulum 2m.</seg>
    </p>
    <p/>
    <p>
        <seg xml:id="c3_P1.2_p1" n="1">Eo tempore vir quidem tocius prudencie a prenominato
                <persName ref="">Alau</persName> rege ad maximum <persName ref=""
                >Tartarorum</persName> regem directus applicuit <placeName ref=""
                >Bochara</placeName>; ibique prefatos reperiens viros, qui iam plene fuerant in
            lingua tartarica eruditi, super modum letatus ‹est› eo quod viros latinos numquam alios
            viderat, quos tamen videre plurimum affectabat. </seg>
        <seg xml:id="c3_P1.2_p2" n="2">Et cum diebus plurimis cum eis colloquium et consorcium
            habuisset et eorum gratos mores fuisset expertus, persuasit eis ut cum eo simul maximum
                <persName ref="">Tartarorum</persName> regem adirent, promittens quod ab eo honorem
            maximum essent ac beneficia maxima |4b| percepturi. </seg>
        <seg xml:id="c3_P1.2_p3" n="3">Qui videntes se non posse sine difficultate diutina habere
            regressum ad propria, Dei se presidio committentes, pariter aripuerunt iter cum illo,
            familiares christianos habentes comites quos secum duxerant de <placeName ref=""
                >Venetiis</placeName>.</seg>
    </p>
</div>
