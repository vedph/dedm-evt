<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 3</placeName> </seg> </p> <p> <seg n="">Ci dit li tiers chapitres comment les .II. freres passerent un desert et vindrent a la cité de <placeName ref="">Bocara</placeName>.</seg> </p> <p/> <p> <seg xml:id="c3_Fr13_p1" n="1">Quant il orent passé cel desert, si vindrent a une cité qui est appelee <placeName ref="">Bocara</placeName>, moult noble et grant. </seg> <seg xml:id="c3_Fr13_p2" n="2">La provence aussi a non [<placeName ref="">Bocara</placeName>], et estoit roys .I. qui avoit non <persName ref="">Barac</persName>. </seg> <seg xml:id="c3_Fr13_p3" n="3">La cité estoit la meillour de toute <placeName ref="">Persie</placeName>. </seg> <seg xml:id="c3_Fr13_p4" n="4">Et quant il furent la venu, si ne porent plus aler avant ne retourner arriere, si que il demourerent en la cité de <placeName ref="">Bocara</placeName> .III. anz. </seg> <seg xml:id="c3_Fr13_p5" n="5">Endementres que il [demouroient] en cele cité, si vint messages de [<persName ref="">Laü</persName>] le <persName ref="">seigneur de Levant</persName>, liquel aloient au <persName ref="">Grant Seignour</persName> de touz les <persName ref="">Tatars</persName> du monde. </seg> <seg xml:id="c3_Fr13_p6" n="6">Et quant li message virent ces .II. freres, si orent grant merveille pour ce que onques n’avoient veu nul <persName ref="">Latin</persName> en celle contree; si distrent aus .II. freres: «Seignours, se vous nous voulés croire, vous y avrez grant pourfit et grant hounour.» </seg> <seg xml:id="c3_Fr13_p7" n="7">Et il respondirent que il les orroient volentiers de ce. </seg><seg xml:id="c3_Fr13_p8" n="8"> Si lor distrent li message: «Li <persName ref="">Granz Caam</persName> ne vit onques nul <persName ref="">Latin</persName> et a grant desir de veoir ent aucun. </seg><seg xml:id="c3_Fr13_p9" n="9"> Et pour ce, se vous voulez venir [jusques] a lui, sachiez sanz faille que il vous verra volentiers et vous fera grant hounour et grant bien. </seg><seg xml:id="c3_Fr13_p10" n="10"> Et porrez venir seurement avec nous sanz nul encombrement de nule male gent».</seg> </p> </div> 