<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">V, 2</placeName> </seg> </p> <p/> <p> <seg xml:id="c3_V2_p15" n="15">Et quando i ave passado el dito dexerto chapitoe a una zitade, la qual sono chiamata <placeName ref="">Buchara</placeName>, |4v| la qual zitade sono molto granda, e simelmente la provinzia era chiamata <placeName ref="">Bucharan</placeName>; et questa è nele parte de <placeName ref="">Persia</placeName>, nela qual zitade signorizava uno re chiamato <persName ref="">Barac</persName>. </seg> <seg xml:id="c3_V2_p16" n="16">Lì or siando questi duo frateli chapitadi nela dita zitade, non posando andar più avanti né tornar indriedo per le gran guere ch’era fra i <persName ref="">Tartari</persName>, diterminò di posarse in questa zitade et dimorò nela dita tre ani, onde in questo fra quei <persName ref="">Tartari</persName> fu fato paxe. </seg> <seg xml:id="c3_V2_p17" n="17">Et passato alguni zorni el vene a chapitar nela dita zitade uno meso ‹...› chiamato <persName ref="">Laus</persName>, <persName ref="">Signor de Levante</persName>, el qual andava al <persName ref="">Gran Chan</persName>, zoè al <persName ref="">Gran Signor de’ Tartari</persName>, el quale abitava in le chonfine dele tere de <term ref="">griego</term> e <term ref="">levante</term>, el qual signor era chiamato <persName ref="">Cholai Chan</persName>. </seg> <seg xml:id="c3_V2_p18" n="18">Or quando questo meso ave vezudo questo misier <persName ref="">Nicholò</persName> e misier <persName ref="">Mafio</persName>, se meraveiono molto, perché in quele parte nonn era mai stato vezudi <persName ref="">latini</persName>. </seg> <seg xml:id="c3_V2_p19" n="19">Onde quel messo ave a dir a queli do frateli: «Se vui me voré chreder de quelo che io ve dirò, vui ne averete grando onor et utele». </seg><seg xml:id="c3_V2_p20" n="20"> Et elli disse: «Nui chrederemo tuto, purch’el sia chossa che si possa far». </seg><seg xml:id="c3_V2_p21" n="21"> Et quel meso disse: «Signori, io ve digo che ’l <persName ref="">Gran Signor de’ Tartari</persName> non vete mai algun <persName ref="">latin</persName> et à gran dexiderio de vederne, et imperzò ve digo se vui volete vegnir miecho da lui, el ve vederà volentiera et faràve grando onor e profito; et seguramente potete vegnir miego et non dubitade de inpazo alguno sia fato ale vostre persone domentre sarete chon mi».</seg> </p> </div> 