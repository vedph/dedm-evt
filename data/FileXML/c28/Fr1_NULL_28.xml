<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 28</placeName> </seg> </p> <p> <seg n="">Ci dit le .XXVIII. chapitre comment la priere de celui homme sabatier fist remuer la montaigne.</seg> </p> <p/> <p> <seg xml:id="c28_Fr128_p1" n="1">Quant le jour du terme fu venus, si se leverent les <persName ref="">Crestiens</persName> le main touz, hommes et femmes, petiz et granz, qui estoient plus de .C. mil personnes, et alerent a l’eglyse et oÿrent la sainte messe. </seg> <seg xml:id="c28_Fr128_p2" n="2">Et quant la sainte messe fu chantee, si se mistrent tuit ensamble a la voie a aler au [plain, pres] de cele montaigne, a grant procession et avec la precieuse crois devant eulz, a granz cris et a granz lermes. </seg><seg xml:id="c28_Fr128_p3" n="3"> Et quant il furent la venu, si trouverent la le <persName ref="">caliphe</persName> avec tout son ost [de] <persName ref="">Sarrazins</persName>, appareilliez d’eulz ocirre ou de tourner a leur loy, car il ne cuidoient pas que Dieux leur feist ceste grace aus <persName ref="">Crestiens</persName>. </seg> <seg xml:id="c28_Fr128_p4" n="4">Et li <persName ref="">Crestiens</persName> avoient moult grant paour, mais toutes voies avoient lor esperance vers Jesus Crist.</seg> </p> <p> <seg xml:id="c28_Fr128_p5" n="5">Si prist le sabatier la beneÿçon de l’evesque et puis se geta a terre a genoulz devant le signe de la vraie crois et tendi ses mains vers le ciel, et fist ceste oroison: «Biau Sire Dieux omnipotent, je te pri [que] par ta sainte bonté [tu vueilles] faire ceste grace a cest tien pueple, a ce que il ne muirent ne que ta foy ne soit abatue ne desprisiee, non mie que je soie dignes de toi prier ne requerre, mais ta puissance est si grant et ta misericorde que tu oies ceste moie priere de moi qui sui ton serf plains de pechiez.» </seg><seg xml:id="c28_Fr128_p6" n="6"> Et quant il ot faite sa priere et s’oroison vers Dieu, le souverain pere par qui toutes graces sont acomplies, maintenant, voiant le <persName ref="">caliphe</persName> et touz les <persName ref="">Sarrazins</persName> et autres gens qui estoient la, se leva la montaigne de son lieu et ala la ou le <persName ref="">caliphe</persName> avoit commandé.</seg> </p> <p> <seg xml:id="c28_Fr128_p7" n="7">Et [quant] le <persName ref="">caliphe</persName> et touz les <persName ref="">Sarrazins</persName> virent ce, si demourerent tous esbahiz et furent moult esmerveilliez de ceste miracle que Diex avoit faite pour les <persName ref="">Crestiens</persName>, si que grant cantité de <persName ref="">Sarrazins</persName> devindrent crestiens, et proprement le <persName ref="">caliphe</persName> se fist bauptisier ou non du Pere et du Fil et du Saint Esperit, Dieu amen, et devint crestien, mais ce fu secreement; car, quant il morut, si trouva l’en une croiz a son col pendant, si que pour ce ne le voudrent ensevelir li <persName ref="">Sarrazin</persName> avec les autres <persName ref="">caliphes</persName>, mais le mistrent a part des autres.</seg> </p> <p> <seg xml:id="c28_Fr128_p8" n="8">Les <persName ref="">Crestiens</persName> orent moult grant joie de ceste saintime miracle et [s’en tornerent] faisant moult grant feste, rendant graces a leur Createur de ce que il leur avoit fait. </seg> <seg xml:id="c28_Fr128_p9" n="9">En tel maniere [ala] ce fait comme vous avez oÿ, [de quoy] ce fu moult grant miracle. </seg><seg xml:id="c28_Fr128_p10" n="10"> Et ne vous merveilliez se li <persName ref="">Sarrazin</persName> heent les <persName ref="">Crestiens</persName>, car la maloite loy que <persName ref="">Mahoms</persName> leur donna si commande que touz les maus que il pueent faire a toutes manieres de gens et meïsmes aus <persName ref="">Crestiens</persName> que il [le] doivent faire, et d’embler le leur, et de tous les autres maus, puis que il n’est de sa loy. </seg> <seg xml:id="c28_Fr128_p11" n="11">Et veez con sanglante loy et com mauvais commandemens que il ont. </seg><seg xml:id="c28_Fr128_p12" n="12"> Et tous les <persName ref="">Sarrazins</persName> du monde se maintiennent en ceste maniere.</seg> </p> <p> <seg xml:id="c28_Fr128_p13" n="13">Or vous avons conté de <placeName ref="">Baudas</placeName> mais vous [porrions] avoir conté de leur afaires et de [leur] coustumes, mais trop seroit longue matire, pour ce que je vous conterai ci avant de granz choses et merveilleuses si comme vous porrez entendre en ce livre tout appertement. </seg> <seg xml:id="c28_Fr128_p14" n="14">Si vous conterai ore de <placeName ref="">Toris</placeName>, la noble cité.</seg> </p> </div> 