<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 28</placeName> </seg> </p> <p> <seg n="">Comment la priere d’icelui saint homme [ç]avetier fist mouvoir la montaigne. .XXVIII.</seg> </p> <p/> <p> <seg xml:id="c28_Fr228_p1" n="1">Et quant le jour du terme fu venuz, si se leverent des <persName ref="">Crestiens</persName> le matin tuit, et hommes et fames, petiz et granz, qui estoient plus de .C.M. personnes; et alerent, a l’eglise, et oïrent la sainte messe. </seg> <seg xml:id="c28_Fr228_p2" n="2">Et quant la messe fu chantee, si se mistrent tuit ensamble a la voie a aler au plain pres de cele montaigne a grant pourcession avec la precieuse croiz devant euls, a grans chans et a grans lermes. </seg><seg xml:id="c28_Fr228_p3" n="3"> Et quant il furent la venu, si |11c| trouverent la le <persName ref="">caliphe</persName> avec tout son ost de <persName ref="">sarrazins</persName> touz appareilliez d’euls occirre ou de tourner a leur loy, car il ne cuidoient mie que Diex feist ceste grace aus <persName ref="">Crestiens</persName>. </seg> <seg xml:id="c28_Fr228_p4" n="4">Li <persName ref="">Crestien</persName> avoient moult grant paour, mes toutesvoies, avoient leur esperance vers Dieu Jhesu Crist. </seg> </p> <p> <seg xml:id="c28_Fr228_p5" n="5">Si prist le [ç]avetier la beneï[ç]on de l’evesque, et puis se geta a terre a genouls devant le signe de la sainte croiz, et tendi ses mains vers le ciel et fist ceste oroison: «Biaus sire Dieus omnipotent, je te pri que par ta sainte bonté doies fere ceste grace a ce tien pueple, a ce que il ne muirent ne que ta foy ne soit abatue ne empiree ne desprisiee. </seg><seg xml:id="c28_Fr228_p6" n="6"> Non mie que je soie dignes de te prier ne requerre, mais ta puissance est si grant, et ta misericorde, pour quoy tu orras ceste miene priere, de moy qui suis ton serf plain de pechiez». </seg><seg xml:id="c28_Fr228_p7" n="7"> Et quant il ot faite sa proiere et s’oroison vers Dieu le souverain pere par qui toutes graces sont acomplies, maintenant voiant le <persName ref="">caliphe</persName> et touz les <persName ref="">Sarrazins</persName> et autre gent qui estoient la, se leva la montaigne de son lieu et ala la ou le <persName ref="">caliphe</persName> leur avoit ‹fait› le commandement. </seg> <seg xml:id="c28_Fr228_p8" n="8">Et quant le <persName ref="">caliphe</persName> et touz les <persName ref="">Sarrazins</persName> virent ce, si demorerent touz esbahiz et orent moult grant merveille de cest miracle que Dieus avoit acompli pour les <persName ref="">Crestiens</persName>, si que grant quantité de <persName ref="">Sarrasins</persName> devindrent <persName ref="">crestien</persName>. </seg> <seg xml:id="c28_Fr228_p9" n="9">Et proprement |11d| le <persName ref="">caliphe</persName> se fist baptiser el non du Pere et du Filz et du Saint Esprit Dieu, amen, et devint <persName ref="">crestiens</persName>, mes ce fu celeement, car, quant il morut, il trouverent une petite croiz a son col pendant, si que pour ce ne le voudrent ensevelir les <persName ref="">Sarrazins</persName> avec les autres <persName ref="">caliphes</persName>, mes le mistrent d’une part des autres. </seg> <seg xml:id="c28_Fr228_p10" n="10">Les <persName ref="">Crestiens</persName> orent moult grant joie de ceste saintisme miracle et s’en tornerent faisant moult grant feste, rendant grace a leur createur de ce que il leur avoit fait. </seg> </p> <p> <seg xml:id="c28_Fr228_p11" n="11">En telle maniere ala ce fait com vous avez ouy, de quoi ce fu moult grant miracle. </seg><seg xml:id="c28_Fr228_p12" n="12"> Et ne vous merveilliez se les <persName ref="">Sarrazins</persName> heent les <persName ref="">Crestiens</persName>, car leur maloite loy, que <persName ref="">Mahommet</persName> leur donna, si commande que touz les maus que il pueent faire a toutes manieres de genz, et proprement aus <persName ref="">Crestiens</persName>, que il le doivent fere, et d’embler le leur et de touz autres maus, puisque il ne sont de leur loy et que mauvese ‹...› et mauvés commandemenz il ont. </seg> <seg xml:id="c28_Fr228_p13" n="13">Et touz les <persName ref="">Sarrazins</persName> du monde se maintienent en ceste maniere.</seg> </p> <p> <seg xml:id="c28_Fr228_p14" n="14">Or vous avons conté de <placeName ref="">Baudas</placeName>; mes bien vous porroie avoir premierement compté de leur afaires et de leur coustumes; mes trop seroit longue matiere, pource que je vous conterai ci avant de grans choses et merveilleuses, si comme vous porrés entendre en ce livre tout apertement. </seg> <seg xml:id="c28_Fr228_p15" n="15">Si vous conterai ore de <placeName ref="">Tauris</placeName> la noble cité.</seg> </p> <p/> </div> 