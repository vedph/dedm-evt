<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 81</placeName> </seg> </p> <p> <seg xml:id="c81_F81_p1" n="1">Ci devise le fassion dou <persName ref="">Grant Kaan</persName>.</seg> </p> <p/> <p> <seg xml:id="c81_F81_p2" n="2">Le grant seingnors des seingnors que <persName ref="">Cublai Kan</persName> est apellés est de tel fasionz: il est de belle grandesse, ne petit ne grant, mes est de meçaine grandesse; il est carnu de bielle mainere; il est trop bien taliés de toutes menbres; il a son vis blance et vermoille come rose; les iaus noir et biaus; le nes bien fait et bien seant.</seg> </p> <p> <seg xml:id="c81_F81_p3" n="3">Il a quatre femes, les quelz il tient toutes foies por sez moilier droite, et le greingnor filz que il aie de ceste quatre femes doit estre por raisonz seingnor de l’enpere quant il se morust le <persName ref="">Grant Kaan</persName>. </seg><seg xml:id="c81_F81_p4" n="4"> Elle sunt apelé e‹m›poraïces et chascune por son non. </seg><seg xml:id="c81_F81_p5" n="5"> Et chascune de ceste dame tient cort por soi: il n’i a nule que ne aie .IIIc. damoiselles mout belles et avenant; elle ont maint vallez esculiés et maint autres homes et femes, si que bien a chascune de ceste dame en sa cort .XM. persones. </seg><seg xml:id="c81_F81_p6" n="6"> Et toutes foies qu’il vult jeçir avec aucune de ces quatre femes, il la fait |36d| venir en sa chambre, et tel foies il vait a la canbre sa feme.</seg> </p> <p> <seg xml:id="c81_F81_p7" n="7">Il ha encore maintes amie, et voç dirai en quel mainere. </seg><seg xml:id="c81_F81_p8" n="8"> Il est voir qu’il est une generasion de <persName ref="">Tartarç</persName>, que sunt apellés <persName ref="">Ungrac</persName>, que mout sont belles jens, et onnes anz sunt elleue .C. pucelles les plus belles qe soient en toutes celles jenerasion et sunt amenés au <persName ref="">Grant Chan</persName>, et il le fait garder a les dames dou palais et le fait jezir con elles en un lit por savoir s’elle ha bone aleyne et por savoir s’ell’est pucelle et bien saine de toutes choses. </seg><seg xml:id="c81_F81_p9" n="9"> Sunt mises a servir le seingnor en tel maineres com je voç dirai. </seg><seg xml:id="c81_F81_p10" n="10"> Il est voir qe ogne trois jors et trois nuit .VI. de cestes dameiselles servent le seingnor et en chanbre et au lit et a tout ce qe beçogne.</seg> </p> <p> <seg xml:id="c81_F81_p11" n="11">Et le <persName ref="">Grant Kaan</persName> en fait de celes ce k’el velt. </seg><seg xml:id="c81_F81_p12" n="12"> Et a chief de trois jors et de trois noit vienent les autres .VI. damoiselles, et ensi vait tout le anz: que ogne trois jors et trois nuit se müent de .VI. en .VI. dameselles.</seg> </p> </div> 