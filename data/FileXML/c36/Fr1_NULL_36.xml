<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 36</placeName> </seg> </p> <p> <seg n="">Ci dit le .XXXVI. chapitre encore de la grant decline et de la cité et des hommes [de] <placeName ref="">Cormes</placeName>.</seg> </p> <p> <seg n=""> </seg> </p> <p> <seg xml:id="c36_Fr136_p1" n="1">Il est voir que cest plain dure vers <term ref="">miedi</term> bien .V. journees, et puis se trueve une autre clinee qui dure bien .XX. <term ref="">milles</term>, qui est moult mauvaise voie et perilleuse, car il y a de mauvaises gens et robeours. </seg> <seg xml:id="c36_Fr136_p2" n="2">Et quant on a descendu ceste valee, si trueve l’en un autre plain moult biau, qui s’apele le <placeName ref="">plain de Fornose</placeName>. </seg> <seg xml:id="c36_Fr136_p3" n="3">Il dure .II. journees de lonc et y a belles rivieres, si a <term ref="">dates</term> assez et assez d’autres fruis. </seg><seg xml:id="c36_Fr136_p4" n="4"> Encor y a de moult de manieres d’oisiaus, que nous ne savons nommer.</seg> </p> <p> <seg xml:id="c36_Fr136_p5" n="5">Et quant on a chevauchié ces .II. journees, si trueve on la <placeName ref="">mer Osiane</placeName>. </seg> <seg xml:id="c36_Fr136_p6" n="6">Et sus la rive a une cité, qui est appelee <placeName ref="">Cormes</placeName>, laquele a port. </seg> <seg xml:id="c36_Fr136_p7" n="7">Et vous di que les marcheans y viennent d’<placeName ref="">Ynde</placeName> avec leur ne[s] chargies d’<term ref="">espiceries</term> et de perrerie et de <term ref="">peles</term> et de <term ref="">dras</term> de <term ref="">soie</term> et dorez et de dens d’<term ref="">olifans</term> et d’autres pluisours marcheandises et si les vendent aus marcheans, qui puis les portent par universe monde, vendant aus autres marcheans. </seg> <seg xml:id="c36_Fr136_p8" n="8">Elle est vile de moult grant marcheandise. </seg><seg xml:id="c36_Fr136_p9" n="9"> Elle a souz soi citez et chastiaus assez, mais elle est chief du regne. </seg><seg xml:id="c36_Fr136_p10" n="10"> Li roys a non <persName ref="">Ruemedan Ahommés</persName>. </seg><seg xml:id="c36_Fr136_p11" n="11"> Il y a moult grant chalour pour le soleil et est enferme terre; et se aucun marcheant [d’autre pays] y muert, li roys prent tout le sien.</seg> </p> <p> <seg xml:id="c36_Fr136_p12" n="12">En cele terre se fait le <term ref="">vin</term> de <term ref="">dattes</term> avec <term ref="">espices</term>, [qui] est moult bon. </seg> <seg xml:id="c36_Fr136_p13" n="13">Et quant aucuns em boit, qui n’en est acoustumez, il le fait moult aler a sele et bien espurgier, si que depuis il li fait grant bien et engraisse. </seg><seg xml:id="c36_Fr136_p14" n="14"> Et quant il sont malade, si mengüent char et pain de fourment. </seg><seg xml:id="c36_Fr136_p15" n="15"> Et qui mengast pain et char quant il fust sainz, si [cherroit] malades; mais il mengüent, quant il sont sain, <term ref="">dates</term> et poisson salé –  c’est [tons] – , et ciboles; et ainssi usent telz viandes pour estre sain.</seg> </p> <p> <seg xml:id="c36_Fr136_p16" n="16">[Leurs] nez sont moult mauvaises et em perissent assez, pour ce que elles ne sont clouees de clous de fer, mes sont cousues de fil que il font d’escorches d’arbres de <term ref="">nois d’Ynde</term>, car il font batre les escorces et deviennent comme poil de crin de <term ref="">cheval</term>, de quoi il font fil et en cousent leur nez. </seg> <seg xml:id="c36_Fr136_p17" n="17">Il dure assez et ne se gaste a l’yaue de la mer, mais a une fortune ne puet durer. </seg><seg xml:id="c36_Fr136_p18" n="18"> Il portent un arbre et une voile et un timon; et [ne] font couverture, mais quant eles sont chargiees, si [cuevrent] la marcheandise [de] <term ref="">cuirs</term> et sus les <term ref="">cuirs</term> metent <term ref="">chevaus</term> que il mainent vendre en <placeName ref="">Ynde</placeName>. </seg> <seg xml:id="c36_Fr136_p19" n="19">Il n’ont point de fer por faire clous, et pour ce font il pitons de fust, de quoi il clouent leur nez et puis les cousent avec le fil, si que je vous ai dit dessus. </seg><seg xml:id="c36_Fr136_p20" n="20"> Si a grant peril a nagier en ces nes et em perissent assez, car en celle <placeName ref="">mer d’Ynde</placeName> fait moult grant tempeste.</seg> </p> <p> <seg xml:id="c36_Fr136_p21" n="21">Les gens sont noir et aourent <persName ref="">Mahommet</persName>. </seg><seg xml:id="c36_Fr136_p22" n="22"> Et en esté ne demeurent pas les gens es citez pour le grant chaut qu’il y a, que tuit morroient, mais vont dehors a lors jardins, la ou est la riviere et d’yaue assez. </seg><seg xml:id="c36_Fr136_p23" n="23"> Et pour ce n’eschaperoient il, se ce n’estoit ce que je vous dirai. </seg><seg xml:id="c36_Fr136_p24" n="24"> Il est voir qu’en l’esté leur vient pluseurs foiz un vent devers le sablon qui est environ ce plain, qui est si [chaut] desmesureement qu’i les ocirroit touz, se ne fust ce que, maintenant [que] sentent venir ce vent chaut, il entrent en l’yaue jusques a la gorge et y demeurent jusques tant qu’il passe.</seg> </p> <p> <seg xml:id="c36_Fr136_p25" n="25">Il semment le forment et les blés et l’orge [ou] mois de novembre et l’ont recueilli partout en mars; et ainssi devient de touz les fruiz, car il les ont touz du mois de mars. </seg><seg xml:id="c36_Fr136_p26" n="26"> Il n’ont nule herbe vert, fors que les <term ref="">dates</term>, qui lor durent [jusque en may]. </seg><seg xml:id="c36_Fr136_p27" n="27"> Et tout ce avient pour la grant chaleur qu’il y a, qui tout seche. </seg><seg xml:id="c36_Fr136_p28" n="28"> Leur nes ne sont pas [empiecees], mais il les oingnent d’uile de poisson.</seg> </p> <p> <seg n=""></seg><seg xml:id="c36_Fr136_p29" n="29"> Et quant aucuns muert, il en font moult grant duel, car il le pleurent bien .IIII. anz, et au mains chascun jour il font une fois le duel et si s’assamblent parens et amis et voisins touz ensamble a faire ce duel: il font granz cris et granz plours.</seg> </p> <p> <seg xml:id="c36_Fr136_p30" n="30">Or laisserons de ceste gent; nous ne vous conterons ore pas du fait d’<placeName ref="">Ynde</placeName>, mais quant temps et lieus en sera, ainz tournerons par <term ref="">tramontane</term> por conter de cele province et retornerons par une autre voie a la [devant dite cité de <placeName ref="">Creman</placeName>], por ce qu’en ces contrees dont je vous veul conter, ne s’en puet aler se non [par] la dite cité de <placeName ref="">Creman</placeName>. </seg> <seg xml:id="c36_Fr136_p31" n="31">Et sachiez que le [roy <persName ref="">Ruemedan] Acomat</persName> de <placeName ref="">Cormes</placeName>, dont nous partimes ores, est homme de ce roy de <placeName ref="">Creman</placeName>.</seg> </p> <p> <seg xml:id="c36_Fr136_p32" n="32">Et au retour de <placeName ref="">Cormes</placeName> a <placeName ref="">Creman</placeName> a moult de biaus <term ref="">bains</term> naturel chaut, [et y a mout biaus plains], et est pleniere, et si trueve on citez assez et fruis assez et grant marchié de toutes viandes et [<term ref="">dates</term>] en habondance. </seg> <seg xml:id="c36_Fr136_p33" n="33">Le pain de fourment est si amer que nul n’en puet mengier se il n’en est acoustumé, et si avient [pour ce que] les yaues sont moult ameres. </seg><seg xml:id="c36_Fr136_p34" n="34"> Les <term ref="">bains</term> que je vous ai dit sont moult vertueus, car il garissent de roigne et de pluseurs autres maladies.</seg> </p> <p> <seg xml:id="c36_Fr136_p35" n="35">Or veul commencier a conter des contrees que je nommerai en ce mien livre, devers <term ref="">tramontane</term>, et orrez comment.</seg> </p> </div> 