<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">P, I 46</placeName>
        </seg>
    </p>
    <p>
        <seg n="">De provincia <placeName ref="">Camul</placeName>. Capitulum 46m.</seg>
    </p>
    <p/>
    <p>
        <seg xml:id="c58_P1.46_p1" n="1"><placeName ref="">Camul</placeName> vero provincia una est
            intra magnam provinciam <placeName ref="">Tanguth</placeName>, que est subiecta
                <persName ref="">Magno Kaam</persName>, ubi sunt civitates multe et oppida; est
            autem <placeName ref="">Camul</placeName> inter duo deserta, scilicet inter magnum, de
            quo supradictum est, |21d| et aliud, quod in longitudine vie continet dietas tres. </seg>
        <seg xml:id="c58_P1.46_p2" n="2">Victualia in hac provincia copiose habentur tam pro incolis
            quam pro viatoribus quibuscumque. </seg>
        <seg xml:id="c58_P1.46_p3" n="3"> Homines regionis illius propriam linguam habent et sunt
            iocundissimi: ad nichil enim aliud, nisi ludis et solaciis, vacare videntur. </seg>
        <seg xml:id="c58_P1.46_p4" n="4">
            <term ref="">Ydolatre</term> vero sunt et a suis <term ref="">ydolis</term> ab antiquo
            sic sunt dementati, quod quando viator quicumque inde pertransiens declinare vult ad
            domum alicuius civis <placeName ref="">Camul</placeName>, ille eum letanter suscipit et
            precipit uxori totique familie ut, quam diu ille apud eos esse voluerit, ei in omnibus
            obedientes sint; quo dicto, discedit dominus domus, non reversurus in domum suam donec
            hospes in domo eius manere voluerit; uxor autem illius miserabilis viri hospiti in
            omnibus obedit ut viro suo. </seg>
        <seg xml:id="c58_P1.46_p5" n="5">Mulieres vero regionis illius decore sunt valde; viri autem
            |22a| earum a diis suis hac sunt cecati demencia ut sibi pro honore et utilitate
            computent ut sint viatoribus prostitute. </seg>
        <seg xml:id="c58_P1.46_p6" n="6"> Tempore autem quo regnavit <persName ref="">Maguth
                Kaam</persName> magnus universalis rex omnium <persName ref=""
            >Tartarorum</persName>, audita tanta demencia virorum <placeName ref=""
                >Camul</placeName> mandavit eis ne rem tam detestabilem amplius tollerare
            presumerent, sed pocius, uxorum conservantes suarum honorem, viatoribus de communibus
            hospiciis providerent, ne provincie illius populus tanta ulterius turpitudine fedaretur.
            Viri vero provincie <placeName ref="">Camul</placeName>, audito mandato regis,
            contristati sunt vehementer et, electos nuncios, ad eum cum denariis transmittentes
            instantissime postulaverunt ut hoc tam grave revocaret editum, cum hanc tradicionem a
            senioribus suis haberent quod, |22b| quam diu huiusmodi benignitatem hospitibus
            exhiberent, deorum suorum sustinerent graciam et terra eorum uberes semper fructus
            produceret; rex autem <persName ref="">Manguth</persName> eorum aquiescens instancie
            mandatum revocavit dicens: «Quod ad me pertinebat, vobis mandare curavi. Sed ex quo pro
            honore tam vituperabile oprobrium suscipitis, habete vobis vituperium quod optatis».
            Nuncii vero, cum revocatoriis litteris redeuntes, universo populo, qui tristis effectus
            erat, leticia attulerunt. </seg>
        <seg xml:id="c58_P1.46_p7" n="7"> Eam igitur consuetudinem detestabilem servant usque in
            hodiernum diem.</seg>
    </p>
</div>
