<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 58</placeName> </seg> </p> <p> <seg n="">Ci dit le .LVIII. chapitre de la province de <placeName ref="">Camul</placeName>.</seg> </p> <p/> <p> <seg xml:id="c58_Fr158_p1" n="1"><placeName ref="">Camul</placeName> est une province qui jadiz fu royaumes. </seg> <seg xml:id="c58_Fr158_p2" n="2">Il y a viles et chastiaus assez, mais la maistre cité est <placeName ref="">Camul</placeName>. </seg> <seg xml:id="c58_Fr158_p3" n="3">Ceste province es enmi .II. desers, car l’une part est le grant desert de <placeName ref="">Lop</placeName>, et l’autre a un desert qui dure .III. journees. </seg> <seg xml:id="c58_Fr158_p4" n="4">Et les gent sont tuit [<term ref="">ydres</term>] et ont langue par eulz et vivent du fruit de la terre, car il en y a assez. </seg><seg xml:id="c58_Fr158_p5" n="5"> [Et] il sont homme de grant soulaz, car il n’entendent a autre chose que sonner estrumens et chanter et baler et prendre grans delis a leur cors.</seg> </p> <p> <seg xml:id="c58_Fr158_p6" n="6">Et si vous di que se uns forestiers vient a sa maison pour herbergier, il est trop alegiez et commande a sa femme qu’elle li face son plaisir, et puis se [part et s’en va] et ne retourne jusques atant que il sache que le forestier s’en soit partis, si que il puet soulacier avec sa femme tant com lui plest, car elles sont belles femmes. </seg><seg xml:id="c58_Fr158_p7" n="7"> Et le tiennent a grant honnour et ne l’ont a nule honte, car tuit cil de cele province de <placeName ref="">Camul</placeName> sont si honis de leurs moulliers con vous avez oÿ. </seg> </p> <p> <seg xml:id="c58_Fr158_p8" n="8">Or avint [que] au tans de <persName ref="">Mongu Caan</persName> qui regnoit, qui estoit leur seignour de ceste province, [sot] ce fait, si lor mande commandement sus grant paine que il ne le feissent plus. </seg> <seg xml:id="c58_Fr158_p9" n="9">Et quant il orent ce commandement, si en furent moult coroucié et s’acompaignierent et firent un moult grant present et l’envoierent au <persName ref="">Seigneur</persName> et li prierent que par grant grace il leur [laissast] faire leur usance que tuit leur ancestre avoient fait, et que pour ceste usance leur donnoient les <term ref="">ydres</term> tuit les biens de la terre que il avoient, et que autrement ne savoient vivre ne ne porroient. </seg> <seg xml:id="c58_Fr158_p10" n="10">Et quant le <persName ref="">Seignour</persName> vit ce qu’il le vouloient, si lor dist: «Puis que vous volez vostre honte, et vous l’aiez!» </seg><seg xml:id="c58_Fr158_p11" n="11"> Si leur consenti a faire leur volenté de lor male usance, si que touz jourz l’ont maintenu et maintiennent encore. </seg> </p> <p> <seg xml:id="c58_Fr158_p12" n="12">Or vous laisserons de <placeName ref="">Camul</placeName> et vous conterons d’autres provinces qui sont entre <term ref="">tramontane</term> et <term ref="">maistre</term>, et est au <persName ref="">Grant Chan</persName>, [qui a nom] <placeName ref="">Chingin Talas</placeName>.</seg> </p> <p/> </div> 