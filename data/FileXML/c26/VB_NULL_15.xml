<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">VB, 15</placeName> </seg> </p> <p/> <p> <seg xml:id="c26_VB15_p18" n="18">Udito ebe <persName ref="">cristiani</persName> el chomandamento del <persName ref="">chalifa</persName>, cognosendo <persName ref="">cristiani</persName> la crudel natura soa e che sollo questo el faxea per spoiarlli dele soe sustancie, dolente se partino. </seg> <seg xml:id="c26_VB15_p19" n="19">E tuti, sì picholi chome grandi, se messeno prostati in tera chon grandisime lagrime a far oracione al nostro Segnor Idio che, per la sua misericordia e gracia, se degnase concieder questa gracia ai suo’ servi, açò che lui sia chognosuto esser Idio eterno, e che loro non portino tanto crudel tormento per el nome suo dal crudele <persName ref="">chalifo</persName>. </seg> <seg xml:id="c26_VB15_p20" n="20">Stando tuti <persName ref="">cristiani</persName> in oracione asiduamente con amarissime lacrime et deçuni, a chapo de dì .<term ref="">VIII. </term>aparve l’angello in sonio al veschovo, el qual era homo de santa e bona vita; et dise: «Çercha el çavataro, homo açeto a Dio però che colui è quello per la fede soa adenplirà l’evançellio e libereràve dal’insidie del chalifo». </seg> <seg xml:id="c26_VB15_p21" n="21">Disparuto l’angello e svegliatto el veschovo, con grande gaudio mandato per tuti parlati cristiani, a queli revellò quanto dal’agnollo l’avea udito; per che tuti prostati in terra con grandissime lagrime de gaudio referì sume gracie al nostro Segnor Idio che se avea dignato exaudir le lacrimoxe oraciun del popullo cristiano. </seg><seg xml:id="c26_VB15_p22" n="22"> Et subito dato opera di trovar el çavataro, el qualle senpre stava in oraciun nele chiexie e santi luogi, homo de santissima vita, chasto e de sengulare fede: al qual esendo andato una femena per conprar un par de scharpe, e mostrando el pé al maistro per provar quele, quella femena se alçò i pani per modo el maistro ge vete la ganba, per beleça dila qual el maistro se comese in desonesti pensieri. </seg><seg xml:id="c26_VB15_p23" n="23"> Ma subito, ritornato nela soa usata vertù, chaçò la femena fuori dela botega e, redutosse a memoria l’evancelio dove se leçe «se l’ochio tuo te schandaliça lievete quello, però che l’è meio andar con <term ref="">1°</term> ochio in paradixo che con do ochi nel’inferno», et dolente del schandollo del veder dela ganba dela femena, subito prese una dele steche che i adoperano nele lor botege: con quella el se strapò l’ochio dela testa, dicendo: «Tu che m’ài schandolicato, ceserai più de schandalicarme».</seg> </p> </div> 