<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 26</placeName> </seg> </p> <p> <seg n="">Ci dit le .XXVI. chapitre comment li <persName ref="">Crestien</persName> orent grant paour de ce que le <persName ref="">caliphe</persName> leur avoit [dit].</seg> </p> <p/> <p> <seg xml:id="c26_Fr126_p1" n="1">Quant les <persName ref="">Crestiens</persName> orent entendu ce que le <persName ref="">caliphe</persName> leur avoit dit, si orent grant paour, mais toutevoies mistrent il toute leur esperance a Dieu leur creatour que il les aidast de ce grant peril. </seg> <seg xml:id="c26_Fr126_p2" n="2">Si furent a conseil touz les sages crestiens qui la estoient, car il y avoit evesques et prestres assez, et ne porent autre trouver ne veoir, mais que [torner] soi a Celui par qui touz biens viennent, que par sa pitié les deffende des mains au cruel <persName ref="">caliphe</persName>.</seg> </p> <p> <seg xml:id="c26_Fr126_p3" n="3">Si furent touz ensamble, et hommes et femmes, en oroisons .VIII. jourz et .VIII. nuis, et au chief des .VIII. jours vint une avision a un evesque qui estoit moult bons <persName ref="">crestiens</persName> par le saint angele du ciel, que il deist a un sabatier crestien [qui] n’avoit que un œul de faire la priere a Dieu, et que par sa bonté Dieux acompliroit la priere qu’il avoient faite par la sainteé au sabatier.</seg> </p> <p> <seg n=""></seg><seg xml:id="c26_Fr126_p4" n="4"> Or vous dirai de cel sabatier quel homme il estoit. </seg><seg xml:id="c26_Fr126_p5" n="5"> Sachiez qu’il menoit moult honneste vie et chaste, et jeunoit et ne faisoit nul pechié, et chascun jour aloit oïr messe au moustier, et donnoit chascun jor de son argent de son gaaing por Dieu. </seg><seg xml:id="c26_Fr126_p6" n="6"> Et encor tant plus la raison pour quoi il n’avoit c’un œul fu ceste, que un jour vint une femme a lui pour faire soulers, et li moustra le pié pour prendre la mesure, et avoit moult bele jambe [et moult beau pié]; si s’en esmut touz en sa conscience de pechié. </seg><seg xml:id="c26_Fr126_p7" n="7"> Et il pluseurs foiz avoit oÿ dire en la sainte euvangile en l’eglyse que, se l’ueil dehors eschandelisoit la conscience dedenz, de traire le [hors] de la teste maintenant avant que pechier. </seg><seg xml:id="c26_Fr126_p8" n="8"> Et il le fist ainssi, que depuis que la femme se fu partie, il prist l’alenne de quoi il cousoit et s’en donna parmi l’ueil si qu’il le creva, et ainsi perdi l’ueil par tele maniere. </seg><seg xml:id="c26_Fr126_p9" n="9"> Or veez se il estoit saint homme et juste et de bonne vie! </seg> </p> <p/> </div> 