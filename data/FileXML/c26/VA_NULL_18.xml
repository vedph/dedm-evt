<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <term ref="">VA, 18</term>
        </seg>
    </p>
    <p>
        <seg n="">De uno bel miracollo che adevene dentro <placeName ref="">Baldacho</placeName> e
                <placeName ref="">Mosul</placeName>; et altre cosse.</seg>
    </p>
    <p/>
    <p>
        <seg xml:id="c26_VA18_p12" n="12">Li <persName ref="">cristiani</persName> fono in grande
            tribolazion, ma tuta fiata avevano bona speranza innel nostro segnior misier Iesu Cristo
            che li doveseno aidar a questa afare. </seg>
        <seg xml:id="c26_VA18_p13" n="13">Quando fo passato VIII zorni un anziolo de Dio aparse in
            vixione a uno santo veschovo, e dise da parte de Dio che lu el dovesse dire a uno
            chalzolaro che aveva meno uno ochio, ch’el dovesse far lo dì ordinato orazione a Cristo,
            e lui farìa muover la montagnia segondo che dimandava el <persName ref=""
                >chalifo</persName>. </seg>
        <seg xml:id="c26_VA18_p14" n="14"> E dise-ge la nome e lla chaxa del chalzolaro.</seg>
    </p>
    <p>
        <seg n=""/>
        <seg xml:id="c26_VA18_p15" n="15"> E aveva el veschovo piuxor fiade vista quella tal vixion,
            et lui la disse ai altri, e mandòno per quel chalzolaro, e pregò-llo ch’el dovesse far
            questa orazion a Iesu Cristo. </seg>
        <seg xml:id="c26_VA18_p16" n="16"> El bon homo se schuxiava digando ch’el era pechator e non
            era degnio d’aver questa grazia. </seg>
        <seg xml:id="c26_VA18_p17" n="17"> Or sapiate che lui se schuxiava per umanità, ché l’era
            homo de santa vita, ed era onesto e chasto, e guardava-sse da ogni pechato. </seg>
        <seg xml:id="c26_VA18_p18" n="18"> Ogni dì andava a messa e fazeva ellimoxine segondo la soa
            possanza, ed era grande amigo de Dio. </seg>
        <seg xml:id="c26_VA18_p19" n="19"> Or s’aveva lui medemo trato fuora l’ochio dreto per la
            chaxione ch’io ve dirò. </seg>
        <seg xml:id="c26_VA18_p20" n="20"> El aveva piuxor fiade aldido dir e lezer e predichar che
            ’l nostro Segnior disse in l’evangielio: «Se l’ochio dreto te schandolizia, trate-llo
            dela testa e buta-’l via». </seg>
        <seg xml:id="c26_VA18_p21" n="21"> Questo chalzolaro non sapeva lezier né scriver, e iera de
            bona sinplizità, e chredeva che quella parolla se intendesse sì chome ’la sonava, né non
            sapeva chonsiderare in quella parolla altro intendimento. </seg>
        <seg xml:id="c26_VA18_p22" n="22"> Or avene uno dì che una zovene dona, la qual era molto
            bella, vene a chaxa de questo chalzolar per chonprar do chalzari, e ’l volsse veder el
            pe’ alla dona per sapere che chalzari ella voleva. </seg>
        <seg xml:id="c26_VA18_p23" n="23"> La dona iera deschalza e mostrò-li el pe’ e lla ganba, e
            ’l dimonio tentò questo chalzolar sì ch’el ave dilleto de veder el pe’ e lla ganba de
            questa dona. </seg>
        <seg xml:id="c26_VA18_p24" n="24"> Ma pocho stete sopra de ziò, e inchontinente el dè’
            conbiado alla dona e non volsse ch’ela stesse plui. </seg>
        <seg xml:id="c26_VA18_p25" n="25"> E possa chomenzò a riprender lo chorsso de ziò ch’elo
            avea avuto rio pensiero. </seg>
        <seg xml:id="c26_VA18_p26" n="26"> E richordà-sse de quella parolla che dise el vanziellio,
            segondo che nui avemo sopra dito, e inchontinente |12v| se chavò l’ochio dreto della
            testa per chontrizion de quel pechato. </seg>
        <seg xml:id="c26_VA18_p27" n="27"> Or avemo dita la chaxion per la qual quel chalzolaro
            aveva meno l’ochio.</seg>
    </p>
</div>
