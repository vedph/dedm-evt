<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">L, 66</placeName> </seg> </p> <p> <seg n="">|11| De <persName ref="">Cublay Magno Kane</persName>.<persName ref=""> </persName></seg> </p> <p/> <p> <seg xml:id="c80_L66_p5" n="5">Pro hac vero victoria providit optime baronibus qui probiter egerant. Quia si fuerat quis ‹primo› dominus .C. militum dabat ei dominium .M.<term ref="">, </term>et si fuerat primo dominus .M. faciebat eum dominum .<term ref="">X</term>m<term ref=""> .</term>; et insuper donabat vasa argentea unicuique secundum eorum esse, et <term ref="">tabulas</term> habentes sive denotantes dominium, scilicet habentes preceptum dominii. </seg> <seg xml:id="c80_L66_p6" n="6">Quicumque enim habet dominium centum habet <term ref="">tabulam</term> argenteam, et qui habet dominium .M. habet <term ref="">tabulam</term> auream (vel saltem deauratam), et qui habet dominium .<term ref="">X</term>m. habet <term ref="">tabulam</term> ex <term ref="">auro</term> cum capite <term ref="">leonis</term>. Et huiusmodi <term ref="">tabule</term> sunt talis ponderis quod <term ref="">tabule</term> habentium dominium .C. vel .M. sunt ponderis <term ref="">exagiorum</term> .C.XX., et ille que habent caput <term ref="">leonis</term> ponderant <term ref="">exagia</term> .<term ref="">CC.XX.</term> Et in omnibus hiis <term ref="">tabulis</term> scribitur preceptum in hunc modum dicens. «Propter potentiam Dei magni, et propter magnam gratiam quam donavit imperatori nostro, sit no‹men› <persName ref="">Kanis</persName> benedictum! Et quicumque obediens ei non fuerit, moriatur». </seg> <seg xml:id="c80_L66_p7" n="7">Et qui habent has <term ref="">tabulas</term>, habent ‹ul›tra hoc privilegia in cartis scripta, demonstrantia quicquid in tali dominio facere debeant. Et iterum, quicumque habuerit maximum dominium sicut .<term ref="">C</term>m. militum (aut alicuius magni exercitus fuerit capitaneus) habebit <term ref="">tabulam</term> auream ponderis .<term ref="">CCC</term>. <term ref="">exagiorum</term> (in qua scriptum est ut in aliis dicitur, et sub tali scriptura est figura <term ref="">leonis</term> et desuper sunt ymagines solis et lune), et ultra hoc habent privilegia maximi dominii; et habentes tam nobilem <term ref="">tabulam</term> habent ex precepto, dum equitant, portare super caput pallium in signum magni dominii et, dum sedent, sedem in argentea cathedra. Donat eciam hiis maximis dominis <term ref="">tabulam</term> ‹unam› de <term ref="">g‹e›rofalcho</term>, que talis est potentie quod habens eam potest accipere <term ref="">equum</term> et <term ref="">equos</term> ubicumque fuerint; possent enim alicuius regis <term ref="">equos</term> accipere, si placeret. </seg> <seg xml:id="c80_L66_p8" n="8">Hii ergo tam maximi domini, cum habent nuntium et mittere volunt, ipsum tali muniunt <term ref="">tabula</term>, scilicet <term ref="">çerefalci</term>, ut, si necesse fuerit, <term ref="">equos</term> ubilibet accipere posset.</seg> </p> </div> 