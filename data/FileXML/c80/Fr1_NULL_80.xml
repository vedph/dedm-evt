<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 80</placeName> </seg> </p> <p> <seg n="">Ci dit le .IIII.XX chapitre comment le <persName ref="">Grant Caan</persName> retorna a la cité de <placeName ref="">Cambaluc</placeName>.</seg> </p> <p/> <p> <seg xml:id="c80_Fr180_p1" n="1">Quant le <persName ref="">Grant Caan</persName> ot vaincu <persName ref="">Naian</persName> en tel maniere, si s’en retorna en la maistre cité de <placeName ref="">Cambalut</placeName> et yluec demoura a grant soulaz et a grant feste. </seg> <seg xml:id="c80_Fr180_p2" n="2">Et l’autre seignor tartar qui <persName ref="">Caydu</persName> avoit a non, quant il sot que <persName ref="">Naian</persName> estoit desconfit et mort, si en ot grant dolour et demoura en son appareil, mais il ot grant doute d’estre aussi menez comme <persName ref="">Naian</persName> avoit esté. </seg> <seg xml:id="c80_Fr180_p3" n="3">Or avez oÿ comment le <persName ref="">Grant Caan</persName> n’ala onques en ost que une seule foiz: ce fut ceste. </seg> <seg xml:id="c80_Fr180_p4" n="4">Car en toutes autres besoignes il mandoit son filz ou ses barons, mais en ceste ne voult il que nul y alast fors lui por ce que trop li sambloit grant fait et mauvais et perilleus de la seurcuidance de celui desloial <persName ref="">Naian</persName>.</seg> </p> <p> <seg xml:id="c80_Fr180_p5" n="5">Or vous laisserons a conter [de ceste matiere et retournerons a conter des grandismes faiz] du <persName ref="">Grant Caan</persName>, [car nous avons conté de quel lignage il fu et son aage]. </seg> <seg xml:id="c80_Fr180_p6" n="6">Si vous dirai ce que il fist a ses barons qui se porterent bien a la bataille quant il retorna. </seg><seg xml:id="c80_Fr180_p7" n="7"> Celui qui estoit seignor de .C. hommes, si le fist de .M., et qui estoit seignor de .M. le fist de .X.M. Et ainssi leur donnoit comme il veoit qu’il avoient deservi, a chascun selonc ce qu’il estoit. </seg><seg xml:id="c80_Fr180_p8" n="8"> Et sur tout ce lor donnoit de bele vaisselemente d’<term ref="">argent</term> et de biaus joiaus et lor croissoit leur <term ref="">table </term>de commandemens [et leur presenta aussi de beaus joiaus d’<term ref="">or</term> et d’<term ref="">argent</term> et de <term ref="">pelles</term> et de pierres precieuses et de <term ref="">chevaus</term>] et tant donna a chascun que ce fu merveilles, quant il l’avoient moult bien deservi. </seg><seg xml:id="c80_Fr180_p9" n="9"> Car oncques puis ne furent veu hommes qui tant feïssent d’armes por l’amor de leur seignor comme cil firent le jor de la bataille.</seg> </p> <p> <seg xml:id="c80_Fr180_p10" n="10">Les <term ref="">tables</term> des commandemens sont si faites que celui qui a seignorie de .C. hommes si a <term ref="">table</term> d’<term ref="">argent</term>, et qui a seignorie de .M. si a <term ref="">table</term> d’<term ref="">or</term> ou d’<term ref="">argent</term> doree. </seg> <seg xml:id="c80_Fr180_p11" n="11">Celui qui a [seignorie de] .X.M hommes a <term ref="">table</term> d’<term ref="">or</term> a teste de <term ref="">lyon</term>.</seg> </p> <p> <seg xml:id="c80_Fr180_p12" n="12">Et vous diray [le pois] des <term ref="">tables</term> et ce que il senefient: ceuz qui ont seignorie de .C. et de .M. lor <term ref="">table</term> poise chascune .VI.XX et cele qui a teste de <term ref="">lyon</term> entaillie dedenz, qui ont la seignorie de .X.M, aussi .VI.XX. </seg> <seg xml:id="c80_Fr180_p13" n="13">Et en toutes ces <term ref="">tables</term> y a [.I.] commandemens escriz qui dit: «Par la force du grant dieu et de la grant grace qu’il a donnee a nostre emperere, le nom du <persName ref="">Caan</persName> soit beneoit! </seg><seg xml:id="c80_Fr180_p14" n="14"> Et tuit cil qui n’obeïront a li soient mort et destruit!»</seg> </p> <p> <seg xml:id="c80_Fr180_p15" n="15">Et si vous di aussi que tuit cil qui ont ces <term ref="">tables</term> ont [privileges] de tout ce que il doivent faire a leur seignorie. </seg> <seg xml:id="c80_Fr180_p16" n="16">Et sachiez que cil qui ont seignorie de .C.M hommes ou que il soit seignor du grant ost general, ceus ont une <term ref="">table</term> d’<term ref="">or</term> qui poise prés .CCC. </seg> <seg xml:id="c80_Fr180_p17" n="17">Et y a letres escrites qui dient aussi comme les autres que je vous ay dit et desus les letres y a portrait le <term ref="">lyon</term>, et desus le <term ref="">lyon</term> est le soleil et la lune. </seg> <seg xml:id="c80_Fr180_p18" n="18">Et puis ont lor grant privilege de lor granz fais et de leur autres commandemens. </seg><seg xml:id="c80_Fr180_p19" n="19"> Et tous ceuz qui ont si noble <term ref="">table</term> si ont commandement que, toutes fois qu’il chevauchent, doivent avoir sus le chief .I. paile que l’on dit ombrel, qui se porte sus une lance en senefiance de grant seignorie. </seg> <seg xml:id="c80_Fr180_p20" n="20">Et encore, toutes fois que il siet, doit seoir en chaiere d’<term ref="">argent</term>. </seg> <seg xml:id="c80_Fr180_p21" n="21">Et encore a ces granz seignors lor donne il une <term ref="">table</term> de <term ref="">gierfaus</term>, et c’est aus granz barons por coi il aient plaine seignorie et baillie comme lui meïsmes. </seg> <seg xml:id="c80_Fr180_p22" n="22">Car quant celui vousist mander messages en aucun lieu, si porroit prendre le <term ref="">chevaus</term> du meilleur qui fust et toute autre chose a sa volenté.</seg> </p> <p> <seg xml:id="c80_Fr180_p23" n="23">Or vous lairons de ce et vous conterons des [façons] du <persName ref="">Grant Caan</persName> et de sa contenance.</seg> </p> <p> <seg n=""> </seg> </p> <p/> </div> 