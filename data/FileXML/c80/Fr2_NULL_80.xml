<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 80</placeName> </seg> </p> <p> <seg n="">Comment le <persName ref="">Grant Kaam</persName> s’en retorna a la cité de <placeName ref="">Caiabalut</placeName>. .LXXX.</seg> </p> <p/> <p> <seg xml:id="c80_Fr280_p1" n="1">Et quant le <persName ref="">Grant Kaam</persName> ot vaincu <persName ref="">Nayan</persName> en tel maniere comme vous avez ouÿ, si s’en torna a la mestre cité de <placeName ref="">Cambalut</placeName> et illec demoura a grant soulaz et a grant feste. </seg> <seg xml:id="c80_Fr280_p2" n="2">Et |32b| l’autre seigneur tatar, qui <persName ref="">Caydu</persName> avoit a non, quant il sot que <persName ref="">Nayan</persName> fu desconfit et mort, si en ot moult grant douleur et demora de son appareil, mes il ot doute d’estre ainsi menez comme <persName ref="">Nayan</persName> avoit esté.</seg> </p> <p> <seg xml:id="c80_Fr280_p3" n="3">Or avez entendu comment le <persName ref="">Grant Kaam</persName> n’ala onques en ost que une seule foiz, et ce fu ceste, car, en touz ses autres besoins et os il envoie ses filz ou ses barons; mes en ceste ne vout il que nus y alast autres que lui pource que trop lui sambloit grant fait et mauvés et perilleus de la seurcuidance de ce desloial <persName ref="">Nayan</persName>. </seg> </p> <p> <seg xml:id="c80_Fr280_p4" n="4">Or vous lesserons a conter de ceste matiere: retournerons a conter de grandismes faiz du <persName ref="">Grant Kaam</persName>; et nous vous avons compté de quel lignage il fu et son aage. </seg> <seg xml:id="c80_Fr280_p5" n="5">Or vous dirai ce que il fist a ses barons qui se porterent bien a la bataille quant il retourna. </seg><seg xml:id="c80_Fr280_p6" n="6"> Celui qui estoit seigneur de .C. hommes, si le fist de .M., et qui estoit seigneur de .M. si le fist de .X.M. </seg><seg xml:id="c80_Fr280_p7" n="7"> Et einssi leur donnoit si comme il veoit qu’il l’avoient deservi, a chascun selonc ce qu’il estoit. </seg><seg xml:id="c80_Fr280_p8" n="8"> Et seur tout ce leur donnoit de belle vessellemente d’<term ref="">argent</term> et d’autre beau hernois. </seg> <seg xml:id="c80_Fr280_p9" n="9">Il leur croissoit leur <term ref="">table</term> de commandement; il leur presentoit aussi de beaus joiaus d’<term ref="">or</term> et d’<term ref="">argent</term> et de <term ref="">pelles</term> et de pierres et de <term ref="">chevaus</term>; et tant en donna a chascun que ce fu merveilles. </seg><seg xml:id="c80_Fr280_p10" n="10"> Et non pour quant il l’avoient bien deservi, car onques ne furent veü |32c| hommes qui tant feïssent d’armes por l’amour et l’onneur de leur seigneur comme il firent celui jour de la bataille.</seg> </p> <p> <seg xml:id="c80_Fr280_p11" n="11">Les <term ref="">tables </term>de commandement sont si fetes: que celui qui a seigneurie de .C. hommes a <term ref="">table</term> d’<term ref="">argent</term>, et qui a seigneurie de .M., si a <term ref="">tables</term> d’<term ref="">or </term>ou d’<term ref="">argent</term> doré; celui qui a seigneurie de .X. mile, a <term ref="">table</term> d’<term ref="">or</term> a teste de <term ref="">lyon</term>. </seg> <seg xml:id="c80_Fr280_p12" n="12">Or si vous dirai le poys des <term ref="">tables</term> et ce qu’elles senefient: ceus qui ont seigneurie de .C. et de .M., lor <term ref="">table</term> poise chascune poys .C.XX.; et celle qui a la <term ref="">table</term> de lyon entailliee dedens, qui ont la seignorie de .X.M., poise aussi .C.XX; et en toutes les {batailles} <term ref="">tables</term> y a escript .I. commandement qui dist: «Par la force du grant dieu et de la grant grace que il a donné en nostre emperere, le non du <persName ref="">Kaam</persName> soit beneoit; et tuit cil qui ne l’obeïront soient mort et destruit». </seg> <seg xml:id="c80_Fr280_p13" n="13">Et encore vous di que touz ceuls qui ont ses <term ref="">tables</term> si ont aussi grant privilege de tout ce que il doivent faire en leur seigneurie. </seg> <seg xml:id="c80_Fr280_p14" n="14">Encor sachiez que cil qui ont grant seigneurie de .C.M. hommes ou que il soit seigneur du grant ost general, cil ont une <term ref="">table</term> d’<term ref="">or</term> qui poise pres de trois cens, et y a lettres escriptes qui dient aussi comme autres que je vous ai dit; et disous les lectres y a pourtrait .I. <term ref="">lyon</term> et dessus le <term ref="">lyon</term> est le solleil et la lune. </seg> <seg xml:id="c80_Fr280_p15" n="15">Et puis ont leur grant privilegez de leur grans fais, et, d’autre part, leur commande|menz. |32d| </seg><seg xml:id="c80_Fr280_p16" n="16"> Et touz ceus qui ont si noble <term ref="">table</term> si ont par commandement que toute foiz que il chevauchent doivent avoir sus le chief .I. palie{que} que on dit ambrel, que on porte seur une lance en senefiance de grant seignourie. </seg> <seg xml:id="c80_Fr280_p17" n="17">Et encore, que toute foiz que il siet, ‹il siet› en chaiere d’<term ref="">argent</term>. </seg> <seg xml:id="c80_Fr280_p18" n="18">Et encore a ses grans seigneurs leur donne une <term ref="">table</term> de <term ref="">jerfaus</term>, et ce est a tres grans barons par quoy il aient plaine seignourie et baille comme lui meïsmes, car, quant celui veult envoier messages en aucun lieu, si porroit prendre les <term ref="">chevaus</term> du meilleur qui y fust, et toute autre chose a sa volenté. </seg> </p> <p> <seg xml:id="c80_Fr280_p19" n="19">Or vous lesserons de ceste matiere et vous conterons des fa[ç]ons du <persName ref="">Grant Kaam</persName> et de sa contenance.</seg> </p> </div> 