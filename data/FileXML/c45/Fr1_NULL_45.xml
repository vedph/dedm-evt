<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 45</placeName> </seg> </p> <p> <seg n="">Ci dit le .XLV. chapitre des montaignes qui sont de <term ref="">sel</term>.</seg> </p> <p/> <p> <seg xml:id="c45_Fr145_p1" n="1">Quant l’en a alé ces .XII. jornees, si trueve l’en un chastel qui a non <placeName ref="">Taican</placeName>. </seg> <seg xml:id="c45_Fr145_p2" n="2">Il y a grant marchié de blé et bele contree. </seg><seg xml:id="c45_Fr145_p3" n="3"> Et ces montaignes devers <term ref="">midi</term> sont toutes de <term ref="">sel</term>, qui sont moult granz. </seg> <seg xml:id="c45_Fr145_p4" n="4">En toute la contree d’environ de plus de .XXX. journees en viennent querre de ce <term ref="">sel</term>, qui est le meilleur du monde. </seg><seg xml:id="c45_Fr145_p5" n="5"> Et est si dur que l’en ne le puet taillier fors qu’a granz picons de fer. </seg><seg xml:id="c45_Fr145_p6" n="6"> Et [en] y a si grant habondance que tous li mondes en avroit assez jusques a la fin du siecle. </seg> </p> <p> <seg xml:id="c45_Fr145_p7" n="7">Et quant l’en a chevauchié .III. journees parti de celle cité toutes foiz entre <term ref="">grec</term> et <term ref="">levant</term>, en trouvant moult belles contrees plaines de fruis et habitacions assez et grant marchié de toutes choses et vignes assez. </seg> <seg xml:id="c45_Fr145_p8" n="8">Les gens [aourent] <persName ref="">Mahommet</persName> et sont mauvaises gens et murdriers et demeurent moult en beveries, car il ont bons <term ref="">vins</term> et il sont granz buveurs qui s’ivrent volentiers; et est lor <term ref="">vin</term> cuit; et ne metent en leur chief que une corde longue de .X. <term ref="">paumes</term> et si l’avironnent entour la teste. </seg> <seg xml:id="c45_Fr145_p9" n="9">Il sont moult bon chaceour et prennent assez de venoison et n’ont nule vesteure fors de piaus des bestes que il prennent, de quoi il se vestent et chaucent; et chascuns afaite le <term ref="">cuir</term> de [quoi] il se vest et chauce. </seg> <seg xml:id="c45_Fr145_p10" n="10">Et quant l’en a chevauchié ces .III. journees, si trueve on une cité qui a nom <placeName ref="">Casem</placeName>. </seg><seg xml:id="c45_Fr145_p11" n="11"> Et sont ses chastiaus et viles es montaignes. </seg><seg xml:id="c45_Fr145_p12" n="12"> Et [queurt] parmi ceste cité un flun auques grant. </seg> </p> <p> <seg xml:id="c45_Fr145_p13" n="13">Il y a mains <term ref="">pors espis</term>. </seg> <seg xml:id="c45_Fr145_p14" n="14">Et quant le chaceour [en] veut prendre aus <term ref="">chiens</term>, il s’asamblent pluseurs ensamble et sont moult. </seg> <seg xml:id="c45_Fr145_p15" n="15">Et quant il sont tuit assamblé, si se couvrent et getent les espines que il portent sus les dos aus <term ref="">chiens</term> et les navrent malement en pluseurs lieus. </seg> </p> <p> <seg xml:id="c45_Fr145_p16" n="16">Ceste cité de <placeName ref="">Casem</placeName> a une moult grant province qui aussi a non <placeName ref="">Casem</placeName>. </seg><seg xml:id="c45_Fr145_p17" n="17"> Il ont langage par eulz. </seg><seg xml:id="c45_Fr145_p18" n="18"> Les vilains qui ont leur bestail demeurent es montaignes, car il ont lor habitacions la, moult belles et granz, desouz terre en granz cavernes, et les font moult bien pour ce que les montaignes sont de terre. </seg> </p> <p> <seg xml:id="c45_Fr145_p19" n="19">Et quant l’en se part de ceste cité de <placeName ref="">Casem</placeName> que je vous ai dit desus, si chevauche l’en .III. journees que l’en ne trueve habitacion nule ne a mengier ne a boire, ains couvient porter ce que besoing est. </seg> <seg xml:id="c45_Fr145_p20" n="20">Et au chief de ces .III. journees trueve l’en une province qui a non <placeName ref="">Balacian</placeName>, duquel nous vous conterons son afaire. </seg> </p> </div> 