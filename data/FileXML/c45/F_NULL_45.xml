<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 45</placeName> </seg> </p> <p> <seg xml:id="c45_F45_p1" n="1">Ci devise de la montaingne dou <term ref="">sal</term>.</seg> </p> <p> <seg n=""></seg> </p> <p> <seg xml:id="c45_F45_p2" n="2">Et quant l’en ‹a› alés ceste doçe jornee, il treuve un ca{u}stiaus qe est apellés <placeName ref="">Taican</placeName>, la u il a grant merchés des bles. </seg> <seg xml:id="c45_F45_p3" n="3">Et est en mout |20a| belle contree, et les sien montagnes dever <term ref="">midi</term> sunt mult grant et sunt toute <term ref="">sal</term>, et tout la contree environ trointe jornee vienent por cel <term ref="">sal</term>, ki est le meior do monde: il est si dur{o} qe ben n’en pout prendre se no con grant pigon de fer; et voç di qu’il est en si grant abundance qe tout lo monde enn aurént aseç jusque a la fin dou secle. </seg> </p> <p> <seg xml:id="c45_F45_p4" n="4">Et quant l’en s’en part{e} de ceste cité, il ala trois jornee entre <term ref="">grec</term> et <term ref="">levant</term> toites foies trouvant bielle contree, la ou l’en trove abitasson aseç et planteuse de fruit et des bles et de vignes. </seg> <seg xml:id="c45_F45_p5" n="5">Les ‹jens› orent <persName ref="">Maomet</persName>; il sunt mauvés jens et morturiés; il demorent mult en bevorie, car il boivent volunter, car il ont mout bon <term ref="">vin</term> cuit. </seg> <seg xml:id="c45_F45_p6" n="6">Il ne portent en lor chief rien for une corde lunge .X. <term ref="">paumes</term>, et la s’environent en lor teste. </seg><seg xml:id="c45_F45_p7" n="7"> Il sunt mout buen chaçaor et prenent venesion assez; et ne ont autres vestimens for che le pelles des bestes qu’il prenent, et celles concent et s’en font vestimens et causemant, et caschun sevent concier les peles de bestes qu’il prenent. </seg> </p> <p> <seg xml:id="c45_F45_p8" n="8">Et quant l’en a alés trois jornee, l’en treuve une cité qe est appelés <placeName ref="">Scasem</placeName>, qui est au cuens; et les sien autres cités et ca{u}stiaus sunt es montagnes. </seg> <seg xml:id="c45_F45_p9" n="9">Et por mi ceste cité passe un flum auques grant. </seg><seg xml:id="c45_F45_p10" n="10"> Il |20b| ‹i› a maint <term ref="">porches spin</term>, et quant les caçaors les velent prendre et il le mettent les <term ref="">chen</term> souvre, les <term ref="">porches</term> s’acoilent toutes ensenble, puis jete le spine qu’il a sor son dos et por le costé sor les <term ref="">kiens</term> et les ennavre{s} en plosor leus. </seg> <seg xml:id="c45_F45_p11" n="11">Ceste <placeName ref="">Scasen</placeName> est une grant provences et a langajes por soi. </seg><seg xml:id="c45_F45_p12" n="12"> Et le vilan ke ont lor bestiames demorent ex montagnes, car il hi font belles abitasion et grant, car il li font cavernes, et le puent faire legermant por ce les montagnes sunt de tere. </seg> </p> <p> <seg xml:id="c45_F45_p13" n="13">Et quant l’en s’en part de cest cité qe je voç ai dit desovre, l’en ala trois jornee que ne trove abitasion nulle, ne a mangier ne a boir, mes les viandant l’aportent cun elz. </seg><seg xml:id="c45_F45_p14" n="14"> Et a chief de trois jornee treuve l’en la provence de <placeName ref="">Balasian</placeName>, et voç divisarai de son afer.</seg> </p> </div> 