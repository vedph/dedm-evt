<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 16</placeName> </seg> </p> <p> <seg n="">Comment <persName ref="">Marc</persName> retourna de sa messagerie. .XVI.</seg> </p> <p/> <p> <seg xml:id="c16_Fr216_p1" n="1">Quant <persName ref="">Marc</persName> fu retourné de sa messagerie, si s’en ala devant le <persName ref="">Seigneur</persName> et li denon[ç]a tout le fait pour quoi il estoit alez et comment il avoit bien achevé toute sa besoigne. </seg> <seg xml:id="c16_Fr216_p2" n="2">Puis li conta toutes les novissetés et toutes les estranges choses que il avoit veu et seu bien et sagement, si que le <persName ref="">Seigneur</persName>, et touz ceulz qui l’oïrent, si furent merveillés, et distrent: «Se ces joennes homs vit, il ne puet faillir qu’il ne soit homs de grant sens et de grant valours!», que pour ce, depuis en avant, fu il appellez messire <persName ref="">Marc Pol</persName>, et ainssi le nommera des ore mes ce nostre livre, car c’est bien raison. </seg> </p> <p> <seg xml:id="c16_Fr216_p3" n="3">Aprés ce, demoura messire <persName ref="">Marc Pol</persName> entour le <persName ref="">Seigneur</persName> bien .XVII. ans, toute foiz alant et venant de [ç]a et de la en messagerie par diverses contrees |7b| la ou le <persName ref="">Seignor</persName> l’envoioit. </seg> <seg xml:id="c16_Fr216_p4" n="4">Et il, comme sages et congnoissans toute la maniere du <persName ref="">Seigneur</persName>, se penoit moult de savoir et de entendre toutes choses que il cuidoit que il pleussent au <persName ref="">Grant Kaam</persName>, si que, a ses retornees, il contoit tout ordeneement, si que pour ce le <persName ref="">Seigneur</persName> l’amoit moult et moult li plesoit. </seg> <seg xml:id="c16_Fr216_p5" n="5">Et, pour ceste cause, l’envoiet il plus souvent en toutes ses grans messageries, et bones et les plus loinstiegnes. </seg><seg xml:id="c16_Fr216_p6" n="6"> Et il le faisoit toutes foiz bien et sagement, la Dieu merci. </seg><seg xml:id="c16_Fr216_p7" n="7"> De quoi le <persName ref="">Seigneur</persName> l’ama moult et li faisoit moult grant honneur et le tenoit si prés de soy que pluseurs barons en avoient grant envie: et ce fu la choison pour quoi le dit messire <persName ref="">Marc</persName> en sot plus et en vit, des diverses contrees du monde, que nul autre homme; et seur touz il metoit il moult s’entente a savoir et a espier et a enquerre pour raconter au <persName ref="">Grant Seigneur</persName>.</seg> </p> </div> 