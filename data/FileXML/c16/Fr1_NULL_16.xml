<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 16</placeName> </seg> </p> <p> <seg n="">Ci dit le .XVI. chapitre comment <persName ref="">Marc</persName> retourna de son message.</seg> </p> <p/> <p> <seg xml:id="c16_Fr116_p1" n="1">Quant <persName ref="">Marc</persName> fu retournez de son message, si s’en ala devant le <persName ref="">Seignour</persName> et li conta tout l’afaire pour quoi il estoit alez, et moult y avoit bien achevé toute sa besoingne. </seg> <seg xml:id="c16_Fr116_p2" n="2">Puis li conta toutes les nouveles et toutes les estranges choses que il avoit veu et seu bien et sagement, si que le <persName ref="">Seignour</persName> et touz ceulz qui l’oïrent le tindrent a merveilles et distrent: «Se cilz jones homs vit, il ne puet faillir a estre homme de trop grant senz et de grant valeur», si que pour ce des lors en avant il fu apelez mesire <persName ref="">Marc Pol</persName>, et ainsi le nommera des ore mais nostre livre, car c’est bien raisons.</seg> </p> <p> <seg xml:id="c16_Fr116_p3" n="3">Aprés ce demoura le dit mesire <persName ref="">Marc Pol</persName> entour le <persName ref="">Seigneur</persName> bien .XVII. anz, toutes foiz alan de ça et de la en ses messages par diverses contrees, la ou le <persName ref="">Seignour</persName> l’envoioit. </seg> <seg xml:id="c16_Fr116_p4" n="4">Et [il], comme sages et connoissans toute la maniere du <persName ref="">Seigneur</persName>, se penoit moult de savoir et d’entendre toutes choses qu’il cuidoit qui pleussent au <persName ref="">Grant Caan</persName>, si que a [ses retornees] li contoit tout [ordoneement], si que pour ce le <persName ref="">Seignour</persName> l’amoit moult, et li plaisoit moult. </seg> <seg xml:id="c16_Fr116_p5" n="5">Et por ceste raison le mandoit il plus souvent en toutes ses grans besoingnes et les plus lontaignes, et il le faisoit bien et sagement toutes fois, la Dieu merci, de quoi le <persName ref="">Seignour</persName> l’ama moult et li faisoit moult grant hounor et le tenoit pres de lui, [si] que plusours barons en avoient envie grant. </seg> <seg xml:id="c16_Fr116_p6" n="6">Et ceste fu la raison pour quoi le dit [mesire] <persName ref="">Marc</persName> en sot plus et en vit des diverses contrees du monde que nul autre homme. </seg> <seg xml:id="c16_Fr116_p7" n="7">Et seur tout ce metoit il moult s’entente a savoir et a espier et a enquerre pour raconter au <persName ref="">Grant Seignour</persName>.</seg> </p> </div> 