<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 34</placeName> </seg> </p> <p> <seg n="">Ci dit le .XXXIIII. chapitre du royaume de <placeName ref="">Creman</placeName>.</seg> </p> <p/> <p> <seg xml:id="c34_Fr134_p1" n="1"><placeName ref="">Creman</placeName> est un royaumes em <placeName ref="">Persie</placeName> meïsme et anciennement ot seignourie par heritage; mais puis que les <persName ref="">Tartars</persName> le conquistrent, n’ot pas par heritage la seignourie, mais il mande, le <persName ref="">Tartar</persName>, celui sire que il veut. </seg> <seg xml:id="c34_Fr134_p2" n="2">En celui regne croissent les pierres qui s’apellent <term ref="">turquoises</term> en grant habondance, car il les truevent es montaignes et les [descavent] dedenz les roches. </seg> <seg xml:id="c34_Fr134_p3" n="3">Encor ont vaine d’<term ref="">acier</term> et d’<term ref="">andine </term>assez, et se labourent de tout hernois de chevalier moult bien et bel; ce sont <term ref="">frain</term> et <term ref="">selles</term>, <term ref="">esperons</term> et espees et <term ref="">ars</term> et [<term ref="">tarcais</term>] [et toutes autres armes] moult bien selonc leur usance. </seg> <seg xml:id="c34_Fr134_p4" n="4">Les dames et damoiseles labourent trop soutilment et moult noblement d’aguille seur <term ref="">drap</term> de <term ref="">soie</term> de toutes couleurs, a bestes et a oisiaus et [a] arbres et [a] flours et a ymages de maintes manieres; et si labourent les courtines aus barons si soutilment que ce est grant merveille a veoir; et aussi cousins et oreilliers et colctes et trestoutes autres choses.</seg> </p> <p> <seg xml:id="c34_Fr134_p5" n="5">Es montaignes de cest païs, naissent les meilleurs <term ref="">faucons</term> du monde, menour que <term ref="">faucon pelerin</term> et sont rouges ou pis et desouz de la quoue entre les cuises, et si sont si desmesureement volant que nus oisiaus ne puet eschaper devant eulz.</seg> </p> <p> <seg xml:id="c34_Fr134_p6" n="6">Et quant l’en se part de [la] cité de <placeName ref="">Creman</placeName>, si chevauche l’en .VII. journees, toutes foiz trouvant viles et chastiaus et belles habitations assez; dont il y a trop bel chevauchier, car on y trueve chasces assez et oiseillons dont on se prent grant deduit. </seg> <seg xml:id="c34_Fr134_p7" n="7">Et quant on a chevauchié ces .VII. journees par ce plain, si trueve on adont une montaigne moult grant; et quant on a monté cele montaigne, si trueve on la descendue moult grant et bien dure a chevauchier .II. granz jornees. </seg><seg xml:id="c34_Fr134_p8" n="8"> Et toutes foiz [trueve l’en]de maintes manieres de fruis a grant plenté. </seg><seg xml:id="c34_Fr134_p9" n="9"> Et anciennement y avoit assez habitacions, mais ore n’en y a nule, mais l’en trueve gent avec leur bestail paisans. </seg><seg xml:id="c34_Fr134_p10" n="10"> Et de la dite cité de <placeName ref="">Creman</placeName> jusques a ceste descendue y a si grant frois d’yver que a painnes en puet nul eschaper.</seg> </p> </div> 