<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">L, 60 </placeName> </seg> </p> <p> <seg n="">De vita et moribus <persName ref="">Tartarorum</persName>.</seg> </p> <p/> <p> <seg xml:id="c68_L60_p1" n="1"><persName ref="">Tartarorum</persName> diversi sunt mores et consuetudines. Manent enim in yeme in planiciebus et in locis calidis, ubi sit herba et pascua bona; estate vero ad frigidioria se transferunt, in montibus et vallibus ubi habeant aquas et pascua pro eorum bestiis conservandis. </seg> <seg xml:id="c68_L60_p2" n="2">Domunculas habent ex parv‹is› lignis rotundis, quas – cum necesse fuerit – cohoperiunt <term ref="">feno</term>; ipsasque secum leviter portant, et taliter ipsas ordinant quod earum porte semper <term ref="">meridiem</term> respiciunt. </seg> <seg xml:id="c68_L60_p3" n="3">Habent ‹eciam› currus <term ref="">filtro</term> nigro cohopertos, taliter ordinato quod si continuo plueret nichil interius lederetur; et in talibus curribus ferunt eorum uxores et filios. Et hos currus trahunt <term ref="">boves</term>, aliquando <term ref="">cameli</term>. </seg> <seg xml:id="c68_L60_p4" n="4">Mulieres eciam, ipse emunt et vendunt, et breviter omnia necessaria viris et famulis faciunt; homines autem in nullo se impediunt preter quam in exercitibus et venationibus. </seg><seg xml:id="c68_L60_p5" n="5"> Vivunt ex carnibus et lacte; et commedunt ex quibuscumque carnibus, ita quod ex <term ref="">muribus faraonis</term> (de quibus habent habundanter) et ex <term ref="">canibus</term> et <term ref="">equis</term> commedunt; et libenter ex equino lacte bibunt. </seg><seg xml:id="c68_L60_p6" n="6"> Uxores vero alterius nullo modo quis tangeret: habent enim pro turpi et inconvenienti valde; et eorum uxores sunt bone et legales viris. </seg><seg xml:id="c68_L60_p7" n="7"> Eor‹um› matrimonia faciunt in hunc modum. Nichil dat uxor viro, sed e converso vir uxori dotes exibet; et est licitum viro ad libitum uxores accipere usque ad .100., dummodo ipsas manutenere possit; verumtamen pro meliori et veriori semper primam retinent. </seg><seg xml:id="c68_L60_p8" n="8"> Et habent plures filios omnibus aliis gentibus, quod ex uxorum multitudine provenit. </seg><seg xml:id="c68_L60_p9" n="9"> Accipiunt eciam in uxores consanguineas et uxores fratrum, dum tamen mortui fuerint; et quod plus est, mortuo patre, filius eius maior uxorem patris – dum tamen non fuerit eius mater – recipit in uxorem. </seg><seg xml:id="c68_L60_p10" n="10"> Et in eorum uxorationibus magnas valde celebrant nuptias.</seg> </p> </div> 