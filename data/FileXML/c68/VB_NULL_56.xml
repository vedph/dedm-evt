<?xml version="1.0" encoding="utf-8"?> <div type="chapter" xml:id=""> <p> <seg n=""> <term ref="">VB, 56</term> </seg> </p> <p/> <p> <seg xml:id="c68_VB56_p1" n="1">‹E›l chostumo et vita dela sopradita gente tartara. </seg><seg xml:id="c68_VB56_p2" n="2"> Nel tenpo del’inverno tuti abitano nela pianura, per le chanpagne, per i lluogi più chaldi dove i trovano l’erbe per suo’ animalli; e l’instate abitano nele valure e nelle montagne. </seg><seg xml:id="c68_VB56_p3" n="3"> Et ànno le suo’ chaxe de legname choverte de tavole, le qual chaxe senpre i portano con loro dove i vano; et tanto sono bene ligate et chonposte che lievemente i portano quelle dove gli piaquono. </seg><seg xml:id="c68_VB56_p4" n="4"> E senpre che i dreçano suo’ chaxe i meteno la porta verso <term ref="">meçodì</term> et àno le suo’ charete choperte di <term ref="">felltro</term> la qual la pioça mai non passano; e ssono tirate per <term ref="">ganbelli</term>; e sopradete charete portano i lloro moglie et fiolli e soe arnixe. </seg> <seg xml:id="c68_VB56_p5" n="5">Le moglie loro sono quele che conprano et vendono e quelle àno cura dela chaxa et a tute chosse pro|vedon |241v| nele fachultà e besogni dela famiglia. </seg><seg xml:id="c68_VB56_p6" n="6"> I mariti sollo atendeno ad armiçare, osellare et chaçare et in questo molto i se diletano. </seg><seg xml:id="c68_VB56_p7" n="7"> Ànno falconi di boni del mondo e simelle <term ref="">chani</term>. </seg> <seg xml:id="c68_VB56_p8" n="8">Mangiano charne di <term ref="">chavallo</term> et de <term ref="">chani</term> (pur siano grasi) et <term ref="">sorçi de faraon</term>, d’i qual ne àno gran quantità, charne de ogni salvadesina che nele suo’ paisse i pigliano et quaxi ogni charne; beveno late de <term ref="">ganbelli</term> et <term ref="">çumente</term>. </seg><seg xml:id="c68_VB56_p9" n="9"> Le done loro sono le più oneste done del mondo et quelle più amano i lloro mariti, né troveriasse done fesse fallo, né i homeni per chossa del mondo staria con alltra femina che con la moglie; e sse l’ochoresse che algun homo fosse trovato con alltra femina fi reputatto de grandissimo suo inchargo et da tuti svilito. </seg><seg xml:id="c68_VB56_p10" n="10"> È una meraveiosa chossa la lialtà d’i mariti con le moglie e nobelissima cossa la vertù de quelle done atte alle lor marchadantie, alla chura de ogni exercicio del viver et alla fede e lialtà versso i mariti, per che al mio giudicio sollo quelle done nel mondo meritano fir da tuti di grandissima vertude chomendate. </seg><seg xml:id="c68_VB56_p11" n="11"> Et tanto più quelle done meritano dignissima laude de vertù de onestà, quanto gli è concesso ai homeni poter tuor quante moglie gli piaçe. </seg><seg xml:id="c68_VB56_p12" n="12"> A grandissima confusione dele femine cristiane dicho de queste nostre parte che, avendo uno homo una solla moglie, nei quali matremoni doveria esser una sengularissima fede de pudicicia et honestà, a chonfusione de tanto sacramento quanto è quello del matremonio, io mi ni vergogno quando io riguardo la infedellità dele femene cristiane: adonqua beate quelle che çento moglie a uno marito i oservano la fede con suo dignissima laude, a grandissima confusione de tute le alltre done dil mondo! </seg><seg xml:id="c68_VB56_p13" n="13"> Chome i’ò dito, è conçeso ai homeni tuor quante moglie i piaçeno, pur abiano la possebilità mantenir quelle; e ssenpre i mariti dano dota alla moglie et alla madre per aver quelle, e la prima moglie tolta dal marito è lla più chiara e lla più legitima, et simelle i figiuoli che de quella naschono. </seg><seg xml:id="c68_VB56_p14" n="14"> Per tante moglie, questa generacion molto multiplichano et è uno stupore quanti figuolli à uno homo; dico quelli àno fachultà de tenere assai moglie. </seg><seg xml:id="c68_VB56_p15" n="15"> Questi talli pò tuor suo’ germane chusine per moglie; e s’el more alguno abia fiolli, el maçor figlio pò tore la madregna per moglie; et eçian pono tuor le chugnate, çoè morto el fratello, per moglie.</seg> </p> </div> 