<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 37</placeName> </seg> </p> <p> <seg n="">Ci dit le .XXXVII. chapitre comment l’en trueve anuieuse voie et moult de desers.</seg> </p> <p/> <p> <seg xml:id="c37_Fr137_p1" n="1">Quant l’en se part de ceste cité de <placeName ref="">Craman</placeName>, on trueve bien .VII. journees de male voie et vous dirai comment. </seg> <seg xml:id="c37_Fr137_p2" n="2">Il y a [.III.] journees que l’en ne trueve yaue se poi non, et cele que l’en trueve est amere et [vert] et salee, si que nus ne la porroit boire; et qui en buveroit une goute, si le feroit aler de route a sele bien .X. foiz; et ce fait [<term ref="">sel</term>] que l’en trueve en ces rivieres, si que nul n’en ose mengier, que qui en mengeroit, si le feroit aler a chambre trop, si qu’il i couvient porter yaue tant c’on ait alé [ces] .III. journees, pour les gens, mais as bestes couvient il avoir de cele mauvaise yaue, car il n’ont autre [et il en boivent pour] la grant soif qu’il ont, si que celle yaue [les]] fait espurgier que aucune foiz en muerent. </seg> </p> <p> <seg xml:id="c37_Fr137_p3" n="3">Et encore en ces .III. journees n’a nule habitations, mais est tout desert et grant secheresse. </seg><seg xml:id="c37_Fr137_p4" n="4"> Bestes sauvages n’y a point, car il ne trouveroient que mengier. </seg><seg xml:id="c37_Fr137_p5" n="5"> Aprés ces .III. journees de desert, si retrouvon un autre desert qui dure .IIII. journees et est ausi de la maniere a l’autre, sanz ce que l’en y trueve <term ref="">asnes</term> sauvages. </seg> <seg xml:id="c37_Fr137_p6" n="6">Et au chief de ces .IIII. journees de desert, fenist le regne de <placeName ref="">Creman</placeName> et trueve l’en une cité qui a non <placeName ref="">Cabanant</placeName>.</seg> </p> </div> 