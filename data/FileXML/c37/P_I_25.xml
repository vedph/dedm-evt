<?xml version="1.0" encoding="utf-8"?>
<div type="chapter" xml:id="">
    <p>
        <seg n="">
            <placeName ref="">P, I 25</placeName>
        </seg>
    </p>
    <p>
        <seg n="">De regione que media est inter <placeName ref="">Crerman</placeName> et civitatem
                <placeName ref="">Cobinam</placeName>. Capitulum 25.</seg>
    </p>
    <p/>
    <p>
        <seg xml:id="c37_P1.25_p1" n="1">Euntes autem de <placeName ref="">Crerman</placeName>
            versus <placeName ref="">Co|binam</placeName>|l3a| inveniunt viam pessimam que in
            longitudine .VII. dietas habet, in quibus aqua omnino haberi non potest nisi alicubi in
            modica quantitate, et illa salsa est et amara viridisque coloris, ita ut pocius succus
            herbe quam aqua esse videatur, ideoque nullus de ea bibere potest: si quis autem haustum
            unum de ea sumpserit, statim ventris profluvia patitur et pro haustu uno fere decem
            vicibus provocaretur ad fluxum. Similiter etiam accideret si quis modicum <term ref=""
                >salem</term> comederet quod ex ea fit; ideoque oportet quod viatores pro potu aquam
            secum deferant. </seg>
        <seg xml:id="c37_P1.25_p2" n="2">Iumenta vero aquam illam amaram invitissime bibunt; cum
            autem per sitis angustia illam bibere coguntur, similiter ventris profluvium patiuntur. </seg>
        <seg xml:id="c37_P1.25_p3" n="3"> Nulla in deserto hominum habitacio est, nec etiam ferarum
            agrestium, nisi solummodo <term ref="">onagrorum</term> propter cibi potusque
            defectum.</seg>
    </p>
</div>
