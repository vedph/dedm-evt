<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 71</placeName> </seg> </p> <p> <seg n="">Ci dist du royaume de <placeName ref="">Erguiul</placeName>. .LXXI.</seg> </p> <p/> <p> <seg xml:id="c71_Fr271_p1" n="1">Quant l’en se part de <placeName ref="">Campicui</placeName> que je vous ai compté, l’en chevauche .V. journees la ou ‹on› ot parler mains espriz de nuit. </seg> <seg xml:id="c71_Fr271_p2" n="2">Et au chief de ces .V. journees vers <term ref="">levant</term>, l’en treuve .I. royaume, qui est apelez <placeName ref="">Erguiul</placeName>, et est au <persName ref="">Grant Kaam</persName>, et est de la grant province de <placeName ref="">Tangut</placeName>, ou il a pluseurs royaumes. </seg> <seg xml:id="c71_Fr271_p3" n="3">Les genz sont <persName ref="">crestiens nestorins</persName> et <term ref="">ydolastres</term> et de ceus qui aourent <persName ref="">Mahomet</persName>. </seg> <seg xml:id="c71_Fr271_p4" n="4">Il y a en cest royaume citez assez, mes la maistre cité est <placeName ref="">Erguiul</placeName>. </seg> <seg xml:id="c71_Fr271_p5" n="5">Et de ceste cité vers <term ref="">seloc</term> puet l’en aler es con |trees |27a| du <placeName ref="">Catay</placeName>. </seg> <seg xml:id="c71_Fr271_p6" n="6">En ceste voie par <term ref="">seloc</term>, alant es contrees du <placeName ref="">Catay</placeName>, treuve l’en une cité qui a a non <placeName ref="">Singuy</placeName>. </seg> <seg xml:id="c71_Fr271_p7" n="7">Et y a villes et chastiaus assez, et est de <placeName ref="">Tangut</placeName> mesmes, et est au <persName ref="">Grant Kaam</persName>. </seg> <seg xml:id="c71_Fr271_p8" n="8">Et sont <term ref="">idles</term> et genz qui aourent <persName ref="">Mahommet</persName>. </seg> <seg xml:id="c71_Fr271_p9" n="9">Et si y a des <persName ref="">crestiens</persName> aussi. </seg> </p> <p> <seg xml:id="c71_Fr271_p10" n="10">Il ont <term ref="">bués</term>, qui sont sauvages et sont grans comme <term ref="">olifans</term> et sont moult biaus a veoir, car il sont tuit pelu, sanz de dos. </seg> <seg xml:id="c71_Fr271_p11" n="11">Et sont blanc et noir et ont le pel bien lonc .IIII. <term ref="">paumes</term>; et sont si beaus que c’est merveilles. </seg><seg xml:id="c71_Fr271_p12" n="12"> Il en ont de privez assez, que il prennent quant il sont petiz, si que il en ont assez et les chargent et font tuit leur service avec euls; et labourent la terre aussi; et labourent bien .II. tans que nulles autres bestes pour leur grant force. </seg> </p> <p> <seg xml:id="c71_Fr271_p13" n="13">En ceste contree treuve l’en le meilleur <term ref="">muglias</term> du monde, et vous dirai comment il nest. </seg> <seg xml:id="c71_Fr271_p14" n="14">Il ont en ceste contree une maniere de beste sauvage qui est comme une <term ref="">gasele</term> et a le poil de cerf moult gros et les piez comme <term ref="">gasele</term> et la queue; mes elle n’a nulles [cornes]; mes elle a .IIII. dens, .II. dessouz et .II. dessus, qui sont longues bien .III. dois et sont soutilles et vont .II. en sus et .II. en jus; et est moult belle beste. </seg> <seg xml:id="c71_Fr271_p15" n="15">Et se treuve le <term ref="">mugliat</term> en ceste maniere, car, quant il l’ont prise, si li treuvent au nombril, entre le <term ref="">cuir</term> et la char, une empostume de sanc que il taillent avec tout le <term ref="">cuir</term> et l’en traient fors. </seg> <seg xml:id="c71_Fr271_p16" n="16">Et celui sanc, qui est dedens cele empostume, si est le <term ref="">mugliat</term> de quoy vient si grant oudeur. </seg><seg xml:id="c71_Fr271_p17" n="17"> Et en a, en ceste |27b|contree, moult grant quantité de ces bestes. </seg> </p> <p> <seg xml:id="c71_Fr271_p18" n="18">Il vivent de marchandise et d’art et ont habondance de bles. </seg><seg xml:id="c71_Fr271_p19" n="19"> La province est grant .XXVI. journees. </seg><seg xml:id="c71_Fr271_p20" n="20"> Il y a aussi <term ref="">f[aisa]ns</term> moult grans qui sont bien .II. tans plus granz que les nostres et ont la painne longue bien .X. <term ref="">paumes</term>. </seg><seg xml:id="c71_Fr271_p21" n="21"> Autres oisiaus y a assez de maintes manieres qui ont moult belles plumes de diverses couleurs. </seg> </p> <p> <seg xml:id="c71_Fr271_p22" n="22">Les genz sont <term ref="">idles</term>, et sont grasses genz et ont petiz nes et les cheveus noirs, et n’ont nulles barbes fors aucuns peles au guernon. </seg> <seg xml:id="c71_Fr271_p23" n="23">Les fames n’ont point de poil nulle, se non les cheveus de la teste, et sont moult belles et blanches de toutes fa[ç]ons. </seg><seg xml:id="c71_Fr271_p24" n="24"> Il se delitent mout en luxure et prennent fames assez, car leur loy ne leur usage ne le leur desfent pas. </seg><seg xml:id="c71_Fr271_p25" n="25"> Et s’il y a aucune fame qui soit de vil lignage, puis qu’elle soit belle, si l’espousent des plus grans du païs. </seg><seg xml:id="c71_Fr271_p26" n="26"> Et encore donnent au pere et a la mere de la garce de l’<term ref="">or</term> a grant planté si comme il se seront acordé. </seg> </p> <p> <seg xml:id="c71_Fr271_p27" n="27">Or nous partirons de ci, et vous conterons d’une autre province vers <term ref="">levant</term>.</seg> </p> <p/> <p/> </div> 