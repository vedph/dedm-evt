<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">L, 62</placeName> </seg> </p> <p> <seg n="">De regno <placeName ref="">Ergivul</placeName>.</seg> </p> <p/> <p> <seg xml:id="c71_L62_p1" n="1">Recedendo a <placeName ref="">Campicion</placeName>. itur .V. dietis, et in hac via sunt quam plures spiritus qui in nocte audiuntur loqui. </seg> <seg xml:id="c71_L62_p2" n="2">Et in fine harum .V. dietarum versus <term ref="">oriens</term> est regnum dictum <placeName ref="">Ergivul</placeName>, quod est in supra dicta maxima provincia de <placeName ref="">Tangut</placeName>, in qua plura sunt regna. </seg> <seg xml:id="c71_L62_p3" n="3">Gentes sunt <persName ref="">christiani nestorini</persName> et <term ref="">ydolatre</term>, et adorantes <persName ref="">Machomet</persName>. </seg> <seg xml:id="c71_L62_p4" n="4">Et in hoc regno sunt civitates et castra multa, sed principalior est <placeName ref="">Ergivul</placeName>. Et ab hac civitate versus <term ref="">siroch</term> potest iri in partibus de <placeName ref="">Cattay</placeName>; et in ipsa via est civitas dicta <placeName ref="">Singiu</placeName>: et sunt hinc civitates et castra multa, et sunt eciam de provincia <placeName ref="">Tangut</placeName>. </seg> <seg xml:id="c71_L62_p5" n="5">Gentes sunt <term ref="">ydolatre</term>, et adorantes <persName ref="">Machomet</persName>, et aliqui <persName ref="">christiani nestorini</persName>. </seg> <seg xml:id="c71_L62_p6" n="6">Habent <term ref="">boves</term> silvestres magnitudinis quasi <term ref="">elefantum</term>, qui sunt pulcherrimi. Sunt enim pilosi ubique preter quam in dorso, et sunt pili longitudinis circa trium <term ref="">palmorum</term>; et sunt albi et nigri. Et ex hiis <term ref="">bobus</term> aliquos domesticaverunt, de quibus ipsa in quantitate habent, ‹cum quibus necessaria sua faciunt: sunt enim in duplo fortiores aliis, quare› laborant cum ipsis et onerant ‹ipsos›. </seg> <seg xml:id="c71_L62_p7" n="7">Et in hiis partibus nascitur optimum <term ref="">muscatum</term>, quod taliter invenitur. Est enim bestiola quedam magnitudinis <term ref="">gaçele</term>, pilum habens similitudinis cervi, grossiorem tamen multum; pedes habet in modum <term ref="">gaçele</term>, et caudam, sed caret cornibus; et habet quatuor dentes, duos videlicet de subtus ad superius tendentes, et duos de super descendentes ‹ad› inferius, et sunt subtiles et longitudinis digitorum trium. Et est pulcrum animal. In medio autem umbilici, inter <term ref="">corium</term> et carnem, invenitur apostema sanguineum: hoc extrahunt cum parte pellis sibi coherente, et hoc est <term ref="">muscatum</term>, ex quo tam bonus emanat odor; et in hac provincia habetur in maxima quantitate. </seg> <seg xml:id="c71_L62_p8" n="8">Et habentur hic <term ref="">faxiani</term> in duplo maiores nostris: sunt enim magnitudinis <term ref="">pavonum</term> parum tamen minus, qui habent caudas longas ad plus .X. <term ref="">palmis</term>, et aliqui novem et aliqui .7. ‹ad minus›. </seg> <seg xml:id="c71_L62_p9" n="9">Habentur tamen <term ref="">faxiani</term> alterius modi, qui sunt totaliter similes nostris, et eiusdem magnitudinis. </seg> <seg xml:id="c71_L62_p10" n="10">Sunt eciam multe alie maneries avium, cum valde pulcris et diversis coloribus. </seg><seg xml:id="c71_L62_p11" n="11"> Et durat hec provincia .25. dietis. </seg><seg xml:id="c71_L62_p12" n="12"> Gentes vero sunt <term ref="">ydolatre</term>, et grasse, habentes parvum nasum et capillos nigros; et carent barba – habent tamen aliquos pilos in mento. Mulieres vero carent pilis ubique preter quam in capite, et habent pulcras carnes et albas; et sunt totaliter bene formate. Homines sunt luxuriosi multum, quare multas sumunt uxores, quod licite facere possunt.</seg> </p> </div> 