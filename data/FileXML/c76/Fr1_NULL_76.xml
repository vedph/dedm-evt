<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 76</placeName> </seg> </p> <p> <seg n="">Ci devise le .LXXVI. chapitre de la grant bataille que le <persName ref="">Grant Caan</persName> fist contre <persName ref="">Naam</persName> son oncle pour entrer en sa seignourie si comme il devoit. </seg> </p> <p/> <p> <seg xml:id="c76_Fr176_p1" n="1">Voirs est que cil <persName ref="">Cublay</persName> est [de] la droite lignie des emperiaus de <persName ref="">Chingins Chaan</persName>, le premier seigneur quar de cele lignie doivent issir [les seigneurs de] touz les <persName ref="">Tartars</persName> du monde et c’est le [.VI.]me seigneur si comme je vous ai conté ça arrieres en cest livre. </seg><seg xml:id="c76_Fr176_p2" n="2"> Et ot la seignourie en l’an mil .CC. et .LVI. de Crist, car en celui an commença a regner et ot la seignourie par son grant sens et par sa prouesce et par sa grant valour, si comme droit et raison estoit. </seg><seg xml:id="c76_Fr176_p3" n="3"> Et ses freres et si parent li deffendoient, mais il l’ot par sa grant prouesce et grant vasselage et pour ce que [par] droit et par raison il la devoit avoir si comme il qui drois hoirs estoit de l’emperial lignie.</seg> </p> <p> <seg xml:id="c76_Fr176_p4" n="4">Dont il ot la seignourie et a regné .XL[II]. ans jusques a ore, qui court mil .CC. quatre vins et .XVIII. de Crist du jour qu’il commença. </seg><seg xml:id="c76_Fr176_p5" n="5"> Et [puet] bien avoir d’aage entour quatre vins [cinq] anz si que il pot bien avoir d’aage quant il entra en son siege environ quarante trois anz. </seg><seg xml:id="c76_Fr176_p6" n="6"> Avant que il fust seigneur, il aloit en l’ost en l’an pluiseurs foiz [et estoit proudome d’armes et moult bons chevetaines, mes puis que il fu seigneur, il n’ala en ost que une foiz, ] et ce fu en l’an mil .CC. quatre vins et sis de Crist. </seg><seg xml:id="c76_Fr176_p7" n="7"> Et vous dirai pour quoi il fu. Il estoit un grant sires tartars qui avoit a non <persName ref="">Naian</persName> et estoit oncles au dit seigneur<persName ref=""> Cublay Caan</persName> et estoit seignour de maintes terres et de maintes provinces. </seg> <seg xml:id="c76_Fr176_p8" n="8">Quant il se vit seignour, [s’en orgueillist] pour son jouvent et pour ce qu’il avoit grant pooir, quar il pooit bien metre en champ .IIII.C mil hommes a <term ref="">cheval</term>, mais il estoit toutes fois homs de son neveu, le grant <persName ref="">Cublay Caan</persName> [et le devoit estre par raison, mais quant il se vit de si grant pooir, si se pensa qu’il ne vouloit plus estre hom au <persName ref="">Grant Caan</persName>], si avint que <persName ref="">Naian</persName> s’apensa de li tolir la seignourie.</seg> </p> <p> <seg xml:id="c76_Fr176_p9" n="9">Si manda celui <persName ref="">Naian</persName> au <persName ref="">Grant Seignour</persName> tartar qui se nommoit <persName ref="">Caydu</persName> – qui estoit grant sires et poissant et estoit neveu au dit seigneur <persName ref="">Grant Caan</persName>, mais il estoit revelez et vouloit grant mal a son seigneur le <persName ref="">Grant Caan</persName> qui son oncle estoit – et li manda disant qu’il appareilloit tout son pooir et qu’il estoit moult en grant d’aler contre son seignour le <persName ref="">Grant Caan</persName> et le prioit qu’il vousist faire aussi son pooir d’aler encontre lui a l’autre part, a ce que quant il yroient sus li a si grant gent d’une part et d’autre qu’il li poïssent tolir a force sa seignourie.</seg> </p> <p> <seg xml:id="c76_Fr176_p10" n="10">Et <persName ref="">Caydu</persName>, quant il ot oÿ ce message que <persName ref="">Naian</persName> li mandoit, si en fu moult liez et bien pensa que ore estoit il temps de venir a son entendement, et li remanda que si feroit il. </seg> <seg xml:id="c76_Fr176_p11" n="11">[Si] s’apareilla atout son pooir tant qu’il ot bien cent mil hommes a <term ref="">cheval</term>. </seg> </p> <p> <seg xml:id="c76_Fr176_p12" n="12">Or retournons au <persName ref="">Grant Caan</persName> qui toute ceste traïson sot.</seg> </p> </div> 