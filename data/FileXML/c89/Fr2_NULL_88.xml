<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 88</placeName> </seg> </p> <p> <seg n="">Ci devise de .XII.M. barons qui ont robes d’or du <persName ref="">Seigneur</persName> a ces granz festes, |37a| .XIII. paire chascun. .LXXXVIII.</seg> </p> <p/> <p> <seg xml:id="c89_Fr288_p1" n="1">Or sachiez vraiement que le <persName ref="">Grant Kaam</persName> a ordené .XII.M. de ses barons, qui ont a non <persName ref="">quesitan</persName>, si comme je vous ai dit autrefoiz. </seg> <seg xml:id="c89_Fr288_p2" n="2">Et a chascun de ces .XII.M. donne .XIII. robes toutes devisees l’une de l’autre, c’est a dire que toutes .XII.M. sont d’une couleur, et puis les autres .XII.M. d’une autre, si qu’elles sont devisees l’une de l’autre en .XIII. manieres de couleurs, et sont aournees de pierres et de <term ref="">pelles</term> et d’autres nobles choses moult richement et de moult grant vaillance. </seg> <seg xml:id="c89_Fr288_p3" n="3">Encor lor donne, a chascun de ces .XII.M. barons, avec chascune robe, qui est .XIII. foiz en l’an, une ceinture d’<term ref="">or</term> moult belle et mout riche et de grant vaillance, et encore une paire de chaucement de <term ref="">camut</term>, qui est bourgal labourés de fil d’<term ref="">argent</term> moult soutilment, si que, quant il ont ce vestu, si semble chascuns d’eus .I. roys. </seg><seg xml:id="c89_Fr288_p4" n="4"> Et a chascune de ces .XIII. festes est ordené ‹laquelle robe› qu’il doivent vestir. </seg><seg xml:id="c89_Fr288_p5" n="5"> Et aussi le Seigneur a .XIII. robes samblables a celles de ces barons, c’est de couleur, mes elles sont plus nobles et plus riches et de plus grant vaillance, si que tout ce vaut tant de tresor que apainnes le pourroit on conter ne nombrer, si que toutes foiz il se vest d’une couleur avec ces barons qui sont compaignons. </seg> </p> <p> <seg xml:id="c89_Fr288_p6" n="6">Or vous ai devisé des .XIII. vestemenz, que ont les .XII.M. barons de leur seigneur, qui vallent .C.LVI.M. vestement, si chiers |37b| et de si grant vaillance, comme je vous ai conté, sanz les çaintures et les chaucementes qui aussi vallent tresor assez. </seg><seg xml:id="c89_Fr288_p7" n="7"> Et tout ce a fait le <persName ref="">Grant Sire</persName> a ce que ces festes soient plus honnorables et plus grans. </seg> <seg xml:id="c89_Fr288_p8" n="8">Encor vous dirai une autre chose, que je vous avoie oubliee a conter, qui bien vous semblera merveilles a ouïr en ce livre. </seg><seg xml:id="c89_Fr288_p9" n="9"> Sachiez que le jour de la feste .I. grant <term ref="">lyon</term> est menez devant le <persName ref="">Seigneur</persName>, et le <term ref="">lyon</term>, tantost que il le voit, se gete gesir devant lui et fait signe de grant humilité et semble que il le congnoisse pour seigneur; et ainssi demeure devant lui sanz nulle chaene. </seg><seg xml:id="c89_Fr288_p10" n="10"> Et certes c’est une chose qui est moult estrange a ouïr a touz ceus qui ne l’o[n]t veu.</seg> </p> <p> <seg xml:id="c89_Fr288_p11" n="11">Or vous ai conté de tout ce bien et ordeneement. </seg><seg xml:id="c89_Fr288_p12" n="12"> Si vous conterai ore de la grant <term ref="">chace</term> que le <persName ref="">Seigneur</persName> fet faire pour avoir des venoisons tant comme il demeure en sa mestre cité du <placeName ref="">Catai</placeName>, qui <placeName ref="">Cambalu</placeName> a non, si comme vous porrez ouïr.</seg> </p> <p/> <p/> </div> 