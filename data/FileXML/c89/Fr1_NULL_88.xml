<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 88</placeName> </seg> </p> <p> <seg n="">Ci dit li .IIII.XX et .VIII. chapitre des .XII.M hommes qui ont robes d’<term ref="">or</term> du seigneur a ces grans festes, .XIII. paire chascuns.</seg> </p> <p/> <p> <seg xml:id="c89_Fr188_p1" n="1">Or sachiez vraiement que le <persName ref="">Caan</persName> a ordené .XII.M de ses barons, qui ont a non <persName ref="">quesitan</persName> si comme je vous ay autre fois dit. </seg> <seg xml:id="c89_Fr188_p2" n="2">Et a chascun de ces .XII.M hommes donne .XIII. paire de robes toutes devisees l’une de l’autre, c’est a dire que toutes .XII.M sont toutes d’une couleur et puis les autres .XII.M d’une autre couleur, si que [elles] sont devisees l’une de l’autre en .XIII. manieres de couleurs et sont aournees de pierre et de <term ref="">pelles</term> et de moult autres choses nobles moult richement et de moult grant vaillance. </seg> <seg xml:id="c89_Fr188_p3" n="3">Et encore leur donne a chascun de ces .XII.M barons avec chascune robe, qui est .XIII. fois en l’an, une chainture d’<term ref="">or</term> moult riche et moult belle et de moult grant vaillance. </seg> <seg xml:id="c89_Fr188_p4" n="4">Et encore li donne il une paire de chau[ce]ment de <term ref="">camut</term> qui est borgal qui est labouré de fil d’<term ref="">argent</term> moult soutilment, si que, quant il ont revestu, si semble chascun d’eulz un roy. </seg><seg xml:id="c89_Fr188_p5" n="5"> Et a chascune de ces .XIII. festes est ordené laquelle robe il doivent vestir, et aussi en a le sire .XIII. paire semblables a celles de ces barons, de couleurs, mais elles sont plus nobles et plus vaillans et plus riches, si que tout ce vault tant de tresor que a painne se porroit conter le nombre, si que toutes fois il se [vest] tout ensemble d’une couleur aveuques ses barons, qui sont ainsi comme ses compaingnons.</seg> </p> <p> <seg xml:id="c89_Fr188_p6" n="6">Or vous ay devisé les .XIII. vestemens que li .XII.M baron ont de leur seigneur, qui se montent a nombre .C. et .LVI.M vestemens, si chiers et de si grant vaillance comme je vous ay conté, sans les caintures et les chaucements qui aussi valent tresor assez. </seg><seg xml:id="c89_Fr188_p7" n="7"> Et tout ce a fait le <persName ref="">Grant Caan</persName> pour ce que ses festes soient plus honnourables et plus grans. </seg> <seg xml:id="c89_Fr188_p8" n="8">Encore vous dirai je d’unne autre chose que je vous avoie oubliee a conter, qui bien vous semblera une grant merveille en cest livre. </seg><seg xml:id="c89_Fr188_p9" n="9"> Sachiez que le jour de la feste est mené un <term ref="">lyon</term> devant le <persName ref="">Seigneur</persName>, et li <term ref="">lyons</term> tantost que il le voit se gete a terre devant lui et fait signe de grant humilité, et semble que il le congnoisse pour seigneur et ainsi demeure devant lui sanz nulle cheenne. </seg><seg xml:id="c89_Fr188_p10" n="10"> Et certes ce est bien unne chose qui moult est estrange a ouïr a tous ceulz qui ne l’ont veu. </seg> </p> <p> <seg xml:id="c89_Fr188_p11" n="11">Or vous ay conté de tout ce bien et ordeneement. </seg><seg xml:id="c89_Fr188_p12" n="12"> Si vous conteray ore des grans <term ref="">chaces</term> que le seigneur fait faire pour avoir des venoisons tant comme il demeure en sa maistre cité du <placeName ref="">Catay</placeName> qui <placeName ref="">Cambaluc</placeName> a non, si comme vous porrez ouïr ci aprez.</seg> </p> <p/> </div> 