<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 44 </placeName> </seg> </p> <p> <seg xml:id="c44_F44_p1" n="1">Ci devise de la noble et grant cité de <placeName ref="">Balc</placeName>.</seg> </p> <p/> <p> <seg xml:id="c44_F44_p2" n="2"><placeName ref="">Balc</placeName> est une noble cité et grant; et jadis fu aseç plus noble{s} et plus grant, car les <persName ref="">Tartarç</persName> et autres gens |19d| les ont gastés et domajés, car je voç di qu’il hi ot jadis maint biaus palais et maintes beilles mason de marbres, et encore hi sunt, destruite et gastee. </seg> <seg xml:id="c44_F44_p3" n="3">Et si voç di qe en ceste cité prist <persName ref="">Alexandre</persName> a feme la file de <persName ref="">Dayre</persName>, solonc qe lor disoit ‹celz› de celle cité. </seg> <seg xml:id="c44_F44_p4" n="4">Les gens aorent <persName ref="">Maomet</persName>. </seg> <seg xml:id="c44_F44_p5" n="5">Et si sachiés qe jusque a ceste cité dure la tere dou sire des <persName ref="">Tartars do Levant</persName> et a ceste ville sunt le confin de <placeName ref="">Persie</placeName>, entre <term ref="">grec</term> et <term ref="">levant</term>. </seg> <seg xml:id="c44_F44_p6" n="6">Or voç laison de ceste cité et enterron a conter d’un autre païs qe s’apelle <placeName ref="">Dogana</placeName>. </seg> </p> <p> <seg xml:id="c44_F44_p7" n="7">Quant l’en s’en part de ceste cité qe je voç ai contés, il chevauche bien .XII. jornee entre <term ref="">levant</term> e <term ref="">grec</term> que l’en ne treuve nulle abitasson, por ce que les jens sunt toutes fuïes as montagnes en fortresce por paor des males jens et des les hostes qe mout fasoient elz domajes. </seg> <seg xml:id="c44_F44_p8" n="8">Et voç di qu’il hi a aigue aseç, venesion aseç, et des <term ref="">leon</term> hi a encore. </seg> <seg xml:id="c44_F44_p9" n="9">Viande ne i treuve l’en pas en tout ceste doçe jornee, mes convient qe celz que pour illuec vont portent la viande avec elç por lor <term ref="">chevaus</term> et por lor meesme.</seg> </p> <p/> </div> 