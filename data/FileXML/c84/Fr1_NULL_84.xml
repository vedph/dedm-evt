<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 84</placeName> </seg> </p> <p> <seg n="">Ci dit li .IIII.XX et .IIII. [chapitre] du palais au filz du <persName ref="">Caan</persName>.</seg> </p> <p/> <p> <seg xml:id="c84_Fr184_p1" n="1">Encore sachiez que d’encoste ce palés [e]n a fait faire le seigneur un autretel semblable au sien meïsmes, si que il ne s’en fault riens, et le fist fere pour son filz quant il regnera et pour son filz quant il regnera et sesera seigneur. </seg><seg xml:id="c84_Fr184_p2" n="2"> Et pour ce est il fait tout en autretelle maniere et aussi grant, si que toutes telles manieres et telles coustumes puisse avoir aprés son decés. </seg><seg xml:id="c84_Fr184_p3" n="3"> Il tient [seel d’] empire, mais non pas si complectement comme fait le <persName ref="">Grant Sire</persName> tant comme il vit. </seg> <seg xml:id="c84_Fr184_p4" n="4">Or vous ay devisé des grans palais au grant seigneur et a son filz. </seg><seg xml:id="c84_Fr184_p5" n="5"> Si vous vueil ore conter de la grant cité du <placeName ref="">Catay</placeName> la ou ces grans palais sont et pour quoy fu faite et comment, laquelle est appelee <placeName ref="">Cambalus</placeName>.</seg> </p> <p> <seg xml:id="c84_Fr184_p6" n="6">Il est voirs que illuec avoit une grant ancienne cité et noble qui avoit a non <placeName ref="">Garibalu</placeName>, qui vault a dire en nostre langue la cité du seigneur. </seg> <seg xml:id="c84_Fr184_p7" n="7">Et le <persName ref="">Grant Caan</persName> trouvoit par ses astronomiens que ceste cité se devoit reveler et faire grant contraire contre l’empire. </seg> <seg xml:id="c84_Fr184_p8" n="8">Et pour ceste achoison le <persName ref="">Grant Caan</persName> y fist faire ceste cité de <placeName ref="">Cambaluc</placeName> dejoste celle, qu’i n’a que un flun en mi, et fist traire les gens de celle cité et meitre en la ville que il avoit estoree.</seg> </p> <p> <seg xml:id="c84_Fr184_p9" n="9">Et est si grant comme je vous conteray, car elle est d’environ .XXIIII. <term ref="">milles</term>, ce est que en chascune quarre a de face .VI. <term ref="">milles</term>, car elle est toute quarree que d’une part que d’autre. </seg> <seg xml:id="c84_Fr184_p10" n="10">Et est toute muree de murs de terre qui sont gros de soute bien .X. <term ref="">pas</term>, mais ne sont pas si gros dessus comme dessous pour ce que il vont en soutillant de ensus si que dessus sont bien gros entour de .IIII. <term ref="">pas</term> et sont tuit crenelé [de] qarniaus blans. </seg> <seg xml:id="c84_Fr184_p11" n="11">Et les murs sont hault plus de .XX. <term ref="">pas</term>. </seg><seg xml:id="c84_Fr184_p12" n="12"> Elle a .XII. portes et seur chascune porte a un grant palais moult bel, si que en chascune quarreüre a .III. portes et [.III.] palais pour ce que a chascun canton a un palais moult bel et moult grant. </seg><seg xml:id="c84_Fr184_p13" n="13"> Et en ce palais a moult granz sales, la ou les armes de ceulz qui gardent le palais demeurent.</seg> </p> <p> <seg n=""></seg><seg xml:id="c84_Fr184_p14" n="14"> Et si sont les rues de la ville si droites et si larges que l’en voit de l’une porte jusques a l’autre, car il l’ont si ordené que l’une porte se voit contre l’autre de lonc la ville par les rues. </seg><seg xml:id="c84_Fr184_p15" n="15"> Et y a par la cité moult de biaux palais et grans et de moult belles herberges et moult de belles maisons en habondance. </seg><seg xml:id="c84_Fr184_p16" n="16"> Et y a en mi lieu de la cité un grant palais ouquel il a une grant campanne qui sonne la nuit que nulz ne voist par mi la ville depuis que elle avra sonné .III. fois, car nulz depuis n’i ose aler, se n’est pour besoing de fame qui travaille d’enfant et pour le soing des gens malades. </seg><seg xml:id="c84_Fr184_p17" n="17"> Et encore ceulz qui pour ce y vont, il couvient qu’il portent lumiere. </seg><seg xml:id="c84_Fr184_p18" n="18"> Et si vous di qu’il est ordené qu’en chascune porte de la cité soit garde[e] de .M. hommes.</seg> </p> <p> <seg xml:id="c84_Fr184_p19" n="19">Et n’entendez pas pour paour qu’il aient de nulle gent, mais le font pour grandesce et pour l’onnourance du <persName ref="">Seigneur</persName> qui leenz demeure, et encore que il ne veulent que les barons facent par la ville nul dommage.</seg> </p> <p> <seg xml:id="c84_Fr184_p20" n="20">Or vous ay conté de la ville. </seg><seg xml:id="c84_Fr184_p21" n="21"> Desore vous conteray comment il tient court le <persName ref="">Seigneur</persName>, et de ses autres fais si comme vous porrez ouïr ci aprés.</seg> </p> </div> 