<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 84</placeName> </seg> </p> <p> <seg xml:id="c84_F84_p1" n="1">Ci devise dou palais dou filç dou <persName ref="">Kan</persName> qe doit reigner aprés lui.</seg> </p> <p/> <p> <seg xml:id="c84_F84_p2" n="2">Et encore voç di que dejouste ceste palais en a fait faire le <persName ref="">Grant Sire</persName> un autre palais senblable au sien, que ne i faille rien. Et ce est fait por ce qe le aie son filz quant el{le} regnara et sera seingnor; et por ce est fait tout en tel mainiere et ausi grant et con tantes murs cum est cel dou <persName ref="">Grant Kaan</persName> qe je voç ai contés desovre. </seg> <seg xml:id="c84_F84_p3" n="3">Le fil <persName ref="">Cinchin</persName>, qe je vos nomai desovre, qe doit estre seingnor, et toutes celes maineres et celz costumes et celz fait que fait le <persName ref="">Grant Kan</persName> maintenoit et fasoit, por ce q’el est esleu a sire tantost que le <persName ref="">Grant Kan </persName>sera mort. Il ha bien bolle et seel d’e‹n›pire, mes non pas {s}conpliemant come a le <persName ref="">Gran Sire</persName> tant quant il vit.</seg> </p> <p> <seg xml:id="c84_F84_p4" n="4">Or voç ai contés et deviséç des palais. Or voç conterai de la grant vile dou <placeName ref="">Catai</placeName>, la ou ceste palais sunt; por coi fui faite et comant.</seg> </p> <p> <seg xml:id="c84_F84_p5" n="5">Il est voir que iluec avoit une ansiene cité grant et noble qe avoit a non <placeName ref="">Ganbalu</placeName>, que {a}vaut a dire en nostre lengaje la cité dou seingnor; et le <persName ref="">Grant Kaan</persName> treuvoit por seç astronique que ceste cité se devoit revelere et faire gran contraire contre l’enpi{e}r. </seg> <seg xml:id="c84_F84_p6" n="6">Et por ceste chaison le <persName ref="">Grant Kan</persName> fist faire ceste cité dejoste celle, qe ne i a qe un flum e’mi. Et fist traire les jens de celle cité et metre en la ville q’il avoit estoré, qui est apellé <placeName ref="">Taidu</placeName>. </seg> <seg xml:id="c84_F84_p7" n="7">Elle est si grant com je voç conterai. Elle est environ .XXIIII. <term ref="">miles</term> et est quarés, qe ne a plus de l’un quaré que de l’autre, ‹et› est murés des murs de teres que sunt grosses desout .X. <term ref="">pas</term> et haut .XX., mes voç di qu’elle ne sunt pas si grosse desovre come desout, por ce qe toute foies dou fundemant en sus venoient mermant, si que desovre sunt grosses entor trois <term ref="">pas</term>. Elles sunt toutes merlés et blances. </seg><seg xml:id="c84_F84_p8" n="8"> Elle a .XII. portes et sor chascune porte a un grandisme palais et biaus, si que en chascu‹n› quarés des murs a trois portes et .V. palais, por qu’il hi a por chascun cant encore un palais. </seg><seg xml:id="c84_F84_p9" n="9"> Et cesti palais ont mout grant sale, la o les armes de celz |38c| que gardent la cité demorent. </seg><seg xml:id="c84_F84_p10" n="10"> Et si voç di que les rues de la ville sunt si droit et si large que l’en voit de l’une part a l’autra, et sunt ordree si que chascune porte se voit com les autres. </seg><seg xml:id="c84_F84_p11" n="11"> Hi a mai‹n›t biaus palais et mant biaus herberges et maintes belles maisonç. </seg><seg xml:id="c84_F84_p12" n="12"> Elle ‹a› en mileu de la cité un grandisme palais eu quel a une grant cloque, ce est canpane, qe sone la noit qe nulz ne aille por la ville depuis qu’ele aura soné trois fois, char, puis que celle canpane a soné tantes foies com il ont ordree, ne oçe aler nulz por la cité for qe por beinçogne de feme qu’enfantent et por beinçogne des homes malaides; et celz que por ce vont convient qe il portent lumere.</seg> </p> <p> <seg xml:id="c84_F84_p13" n="13">Et voç di qu’il est ordree qe chascune porte soit gardee por miles homes. Et ne entendés que il gardent por doutance qu’il aient de jens, mes le font por ennorance dou <persName ref="">Grant Sire</persName> qe laiens demore, et encore qe il ne velent que les lairons feïssent domajes en la ville.</seg> </p> <p> <seg xml:id="c84_F84_p14" n="14">Or voç ai contés de la vile. Desormés vos conteron comant il tent cort et de seç autres fait, ce est dou <persName ref="">Grant Sire</persName>.</seg> </p> </div> 