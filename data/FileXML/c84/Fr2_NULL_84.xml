<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 84</placeName> </seg> </p> <p> <seg n="">Ci dist du palais du filz au <persName ref="">Grant Kaam</persName>.<persName ref=""> </persName>.LXXXIIII. </seg> </p> <p/> <p> <seg xml:id="c84_Fr284_p1" n="1">Encore sachiez que dejouste ce{s} palais en a fait faire le <persName ref="">Seignor</persName> un autretel semblable au sien meïsmes, si que de riens n’y faut, et le fist faire a son fil quant il regnera et sera <persName ref="">Seigneur</persName>. </seg> <seg xml:id="c84_Fr284_p2" n="2">Et pour ce est fait tout en tel maniere et aussi grant, si que toutes ces manieres et ces coustumes puisse avoir aprés son dechet. </seg><seg xml:id="c84_Fr284_p3" n="3"> Il tient seau d’empire, mes non pas si acompliement comme a le <persName ref="">Grant Kaam</persName>, sire tant com il vivra. </seg> </p> <p> <seg xml:id="c84_Fr284_p4" n="4">Or vous ay compté et devisé des palais au <persName ref="">Seigneur</persName> et a son filz; ci vous vueil ore compter de la grant cité du <placeName ref="">Catay</placeName> la ou ses palais sont et pour quoy fu fete et comment, laquelle est appellee <placeName ref="">Cambaluc</placeName>. </seg> </p> <p> <seg xml:id="c84_Fr284_p5" n="5">Il est voirs que illec av[oi]t anciennement une grant cité et noble qui avoit non <placeName ref="">Garibalu</placeName>, qui vaut a dire en nostre langue la cité du <persName ref="">Seigneur</persName>. </seg> <seg xml:id="c84_Fr284_p6" n="6">Et le <persName ref="">Grant Kaam</persName> trouvoit par ces astronomiens que ceste cité se devoit reveler et faire grant contraire contre l’empire. </seg> <seg xml:id="c84_Fr284_p7" n="7">Et pour ceste achoison le <persName ref="">Grant Kaam</persName> i fist fere ceste cité de <placeName ref="">Cambaluc</placeName> dejouste celle, que il n’a que un flun en mi, et fist trere les |34d| genz de ‹celle› cité et metre en la ville que il avoit estoree.</seg> </p> <p> <seg xml:id="c84_Fr284_p8" n="8">Elle est si grant comme ‹je› vous conteray, car elle a de tour .XX.IIII. <term ref="">milles</term>, c’est que en chascune esquarrie a de face .VI. <term ref="">milles</term>, car elle est toute quarree tant d’une part comme d’autre. </seg> <seg xml:id="c84_Fr284_p9" n="9">Et est toute muree de murs de terre qui sont gros dessouz bien .X. <term ref="">pas</term>, mes ne sont pas si gros dessus comme dessouz, car il vont touz jours en estre[ç]ant, si que dessouz sont gros bien entour .III. <term ref="">pas</term>, et sont tuit quarnelé. </seg> <seg xml:id="c84_Fr284_p10" n="10">Les quarniaus sont blans et ces murs sont haus plus de .XX. <term ref="">pas</term>. </seg><seg xml:id="c84_Fr284_p11" n="11"> Elle a .XII. portes et sus chascune porte a .I. grant palais moult bel, si que en chascune quarreüre a .III. portes et .V. palais, pource que en chascun coing a .I. palais moult grant ‹et› bel. </seg><seg xml:id="c84_Fr284_p12" n="12"> Et en ces palais a moult grans sales, la ou les armes de ceus qui gardent la cité sont. </seg> </p> <p> <seg xml:id="c84_Fr284_p13" n="13">Et si sont les rues si droites que l’en voit d’une part a l’autre, car il ‹l’›ont si ordené que l’une porte se voit de l’autre, de lonc la ville par les rues. </seg><seg xml:id="c84_Fr284_p14" n="14"> Et y a par la cité moult de biaus palais et grans et moult de belles herbergeries et moult de belles mesons en grant habundances. </seg><seg xml:id="c84_Fr284_p15" n="15"> Et a, ou milieu de la cité, un grandisme palais, auquel a une grant campane qui sonne la nuit: que nul n’aille par la ville depuis que elle aura sonné .III. foiz, car nus depuis n’y osse aler se non pour besoing de fame qui travaille |35a| d’enfant, pour besoing de gens malades; encore, ceus qui ‹pour› ce vont, si convient que il porte lumiere. </seg><seg xml:id="c84_Fr284_p16" n="16"> Et si vous di que il est ordonné que chascune porte de la cité soit gardee de .M. hommes. </seg><seg xml:id="c84_Fr284_p17" n="17"> Et n’entendez pas que il gardent pour paour que il aient de nulle gent, mes ‹il› le font pour honnourance et gardance du <persName ref="">Seignor</persName> qui laiens demeure, et encore que il ne vueillent que les barons facent par la ville nul damage. </seg> </p> <p> <seg n=""></seg><seg xml:id="c84_Fr284_p18" n="18"> Or vous ai conté de la ville. </seg><seg xml:id="c84_Fr284_p19" n="19"> Des{h}o[r]mes vous conterons comment il tient court et des autres fais, si comme vous pourrez oïr.</seg> </p> <p/> <p/> </div> 