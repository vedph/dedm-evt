<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 20</placeName> </seg> </p> <p> <seg n="">Ci dit le .XX. chapitre de la province de <placeName ref="">Turquemanie</placeName>.</seg> </p> <p/> <p> <seg xml:id="c20_Fr120_p1" n="1">En <placeName ref="">Turquemanie</placeName> a .III. generations de gens. </seg> <seg xml:id="c20_Fr120_p2" n="2">Ce sont <persName ref="">Turquemans</persName> qui aourent <persName ref="">Mahommet</persName> et sont simples gens et ont [laiz] langages; il demeurent es montaignes et es landes, la ou il truevent bonnes pastures, car il vivent de bestail. </seg> <seg xml:id="c20_Fr120_p3" n="3">Et si naist en cele contree moult de bons <term ref="">chevaus</term> qui s’apelent turqueman. </seg> <seg xml:id="c20_Fr120_p4" n="4">Et les autres gens sont <persName ref="">Ermins</persName> et <persName ref="">Grex</persName>, qui melleement demeurent avec eulz en villes et en chastiaus et vivent de marcheandise et d’ars, car il labourent les plus fins <term ref="">tapis</term> et les plus biaus du monde. </seg> <seg xml:id="c20_Fr120_p5" n="5">Encore labourent <term ref="">dras</term> de <term ref="">soie</term> de maintes couleurs moult biaux et moult riches [en] moult grant cantité, et d’autres choses assez. </seg> <seg xml:id="c20_Fr120_p6" n="6">Lor souveraine cité, si est <placeName ref="">Le Conie</placeName>, <placeName ref="">Savast</placeName>, <placeName ref="">Caserie</placeName>, et a maintes autres citez et chastiaus, lesqueles ne vous conterai pas ore, car trop seroit longue matire. </seg> <seg xml:id="c20_Fr120_p7" n="7">Il sont soupost au <persName ref="">Tatar de Levant</persName>, et y met seignourie.</seg> </p> <p> <seg xml:id="c20_Fr120_p8" n="8">Or laissons de ceste province et parlerons de la <placeName ref="">Grant Hermenie</placeName>.</seg> </p> </div> 