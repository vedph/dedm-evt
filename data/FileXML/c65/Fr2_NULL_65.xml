<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr2, 65</placeName> </seg> </p> <p> <seg n="">Comment <persName ref="">Cinguins</persName> fist semondre sa gent pour aler sus <persName ref="">Prestre Jehan</persName>. .LXV.</seg> </p> <p/> <p> <seg xml:id="c65_Fr265_p1" n="1">Quant <persName ref="">Cinguins Kaam</persName> oÿ la grant vilennie que <persName ref="">Prestres Jehans</persName> li mandoit, si en ot le cuer si enflé sur lui que a poi qu’il ne li crevoit dedens le ventre, car il estoit hom de trop grant seigneurie. </seg> <seg xml:id="c65_Fr265_p2" n="2">Puis parla a chief de piece et dist si haut, que tuit cil qui entor lui estoient l’oïrent, que jamés ne tenra la seigneurie se il n’amende la vilennie que <persName ref="">Prestre Jehan</persName> li avoit mandee, si chierement que onques honte ne fu achatee si chierement; |23d| et procheinement li monsterra se il estoit son serf. </seg> <seg xml:id="c65_Fr265_p3" n="3">Adonc fist semondre ses olz et toutes ses genz, et fist le greignor appareil qui onques feust veus ne oÿs, et fist assavoir au <persName ref="">Prestre Jehan</persName> que il s’appareillast de desfendre. </seg> <seg xml:id="c65_Fr265_p4" n="4">Et quant <persName ref="">Prestre Jehan</persName> sot certainement que il venoit seur lui a si grant gent, si l’ot pour .I. gap et pour nient, car il disoit qu’il n’estoient hommes d’armes. </seg><seg xml:id="c65_Fr265_p5" n="5"> Mes toutefoiz fist appareillier tout son esfors et semont toutes ses genz; et pensa de fere grant appareil, a ce que, se celui venist, de prendre le et de metre a mort. </seg><seg xml:id="c65_Fr265_p6" n="6"> Car sachiez: il fist .I. si grant appareil de tantes manieres de genz estranges que ce fu la plus grant merveille du monde. </seg> </p> <p> <seg n=""></seg><seg xml:id="c65_Fr265_p7" n="7"> En tele maniere s’appareillierent les uns et les autres. </seg> </p> <p> <seg xml:id="c65_Fr265_p8" n="8">Et pour coi vous en ferai je lonc conte? </seg><seg xml:id="c65_Fr265_p9" n="9"> <persName ref="">Cinguins Kaam</persName>, avec tout son ost, s’en vint en un grandisme plain et bel, qui <placeName ref="">Tanduc</placeName> estoit appellez, et estoit au <persName ref="">Prestre Jehan</persName>. </seg> <seg xml:id="c65_Fr265_p10" n="10">Illec mist son champ. </seg><seg xml:id="c65_Fr265_p11" n="11"> Et vous di qu’il estoient si grant multitude de gent que il n’en pooient savoir le nombre. </seg><seg xml:id="c65_Fr265_p12" n="12"> Et quant il ouÿ nouveles comme <persName ref="">Prestre Jehans</persName> venoit, si fist moult grant joie, pource que celui lieu estoit moult biaus et moult larges a bataille fere; et pour ce l’atendoit illec moult volentiers et desiroit moult sa venue. </seg> <seg xml:id="c65_Fr265_p13" n="13">Mes or lesse li conte a parler de <persName ref="">Cinguins</persName> et de son ost et retornerai au <persName ref="">Prestre Jehan</persName> et a ses genz.</seg> </p> <p/> </div> 