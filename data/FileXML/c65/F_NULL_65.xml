<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">F, 65</placeName> </seg> </p> <p> <seg xml:id="c65_F65_p1" n="1">Comant <persName ref="">Cinchin Kaan</persName> aparoille sez jens por aler sor le <persName ref="">Prestre Johan</persName>.</seg> </p> <p/> <p> <seg xml:id="c65_F65_p2" n="2">Et quant <persName ref="">Cinchins Chan</persName> oï la grant vilenie qe le <persName ref="">Prestre Johan</persName> li mande, il en a si le cuer enflé qe pou qe ne li creve dedenz son ventre, car je voç di qu’il estoit home de trop grand seingnorie. </seg> <seg xml:id="c65_F65_p3" n="3">Il parole a chief de piece et dit si aut que tuit celz qe entor lui estoient ‹l’oïrent› qu’il ne vuelt jamés tinir la segnorie, se la grant vilanie que le <persName ref="">Prest{r}er Joan</persName> li mande, se il ne le hi veint plus chieremant qe jamés fuisse vendue villanie a home, et dit qu’il convint qe porchainemant il li moustre se il est son sers. </seg> <seg xml:id="c65_F65_p4" n="4">Et adonc fait sesmondre toutes seç jens et fait le greingnor aparoillemant que jamés fust veu ne oï. Il fait bien savoir au <persName ref="">Prestre Johan</persName> qu’il se defende tant com el poet, et commant il ala sour lui a tout soie fors. </seg> <seg xml:id="c65_F65_p5" n="5">Et quant le <persName ref="">Prestre Johan</persName> soit certainemant que <persName ref="">Cinchin Chan</persName> venoit sor lui a si grant jens, il en fait gas et la voit por noiant, car il disoit que il n’estoient homes d’armes; mes toutes foies il dit a soi meisme qu’il fira tout son poïr por ce que, se il vient, qu’il le velent prendre et metre a male mort. </seg> <seg xml:id="c65_F65_p6" n="6">Et adonc fait sesmundre et aparoiller toutes seç jens por mantes parties et estranges; il fait bien si |27b| grant esfors {d}que de greingnor host ne aspicté mes parler. </seg><seg xml:id="c65_F65_p7" n="7"> En tel maineres com vos avés oï s’aparoillent les une gens et le autre. </seg><seg xml:id="c65_F65_p8" n="8"> Et por coi voç firoie je lonc conte? Sachiés tout voiremant qe <persName ref="">Cinchins Chan</persName> con toutes sez jens s’en vint en un gra‹n›disime plain et biaus, que <placeName ref="">Tanduc</placeName> estoit appellés, qe estoit au <persName ref="">Prestre Johan</persName>, et iluec mist son canp; et voç di qu’il estoient si grant moutitudine de jens que nulz poroit savoir le no‹n›bre. </seg> <seg xml:id="c65_F65_p9" n="9">Et iluec ot novelles conmant le <persName ref="">Prestre Johan</persName> venoit il, et n’ot joie por ce que celle estoit belle plaingne et large por largemant fer bataille. </seg><seg xml:id="c65_F65_p10" n="10"> Et por ce atendoit il iluec et desiroit mout sa venue por mesler a lui.</seg> </p> <p> <seg xml:id="c65_F65_p11" n="11">Mes atant laisse li contes a parlere de <persName ref="">Cinchins Chan</persName> et de sez homes, et retorneron au <persName ref="">Prestre Johan</persName> et a sseç homes.</seg> </p> </div> 