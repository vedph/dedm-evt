<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 65</placeName> </seg> </p> <p> <seg n="">Ci dist le .LXV. chapitre comment <persName ref="">Chingins</persName> fist semondre ses gens por aler sus <persName ref="">Prestre Jehan</persName>.</seg> </p> <p/> <p> <seg xml:id="c65_Fr165_p1" n="1">Quant <persName ref="">Chingins Caan</persName> oÿ la grant vilainie que <persName ref="">Prestre Jehan</persName> li mandoit, si ot le cuer si enflé seur lui que a poi que li cuers ne li crevoit dedens le ventre, car il estoit homs de trop grant seignourie. </seg> <seg xml:id="c65_Fr165_p2" n="2">Puis parla au chief de piece et dist si haut que tuit cil qui entour lui estoient l’oïrent que jamais ne tenra la seignourie se il n’amende la grant honte que <persName ref="">Prestre Jehan</persName> li avoit mandee, si chierement que jamais honte ne sera si grandement amendee, et prochainement li mousterra s’il est son serf. </seg> <seg xml:id="c65_Fr165_p3" n="3">Adont fist semondre ses [osz] et toute sa gent et fist le greignour apareil qui onques fust veus, et si fist savoir a <persName ref="">Prestre Jehan</persName> qu’il s’apareillast de deffendre. </seg> <seg xml:id="c65_Fr165_p4" n="4">Et quant <persName ref="">Prestre Jehan</persName> sot ce que il venoit seur lui a si grant gent, si l’ot en despit et dist qu’il n’estoient pas gens d’armes. </seg><seg xml:id="c65_Fr165_p5" n="5"> Mais toutes voies fist il appareillier toutes ses gens et pensa de faire grant apareil, a ce que, se cil venist, de faire prendre le et metre a mort; car sachiés il fist un si grant ost de tant de manieres de genz estranges que ce fu la plus grant merveille du monde. </seg><seg xml:id="c65_Fr165_p6" n="6"> En tel maniere s’apareillierent li un et li autre.</seg> </p> <p> <seg xml:id="c65_Fr165_p7" n="7">Pour coi vous en feroie lonc conte? </seg><seg xml:id="c65_Fr165_p8" n="8"> <persName ref="">Chingins Caan</persName>, <persName ref="">seignour des Tartars</persName>, avec tout son ost, s’en vint en un grant plain et bel qui <placeName ref="">Tandut</placeName> estoit apelez, et estoit au <persName ref="">Prestre Jehan</persName>. </seg> <seg xml:id="c65_Fr165_p9" n="9">Iluec mist son ost. </seg><seg xml:id="c65_Fr165_p10" n="10"> Et vous di que il estoient si grant multitude de gent que on n’en poist savoir le nombre. </seg><seg xml:id="c65_Fr165_p11" n="11"> Il oÿ nouveles comment <persName ref="">Prestre Jehan</persName> venoit, si fist moult grant joie, pour ce que cil lieus estoit si biaus et si granz et si larges estoit pour la bataille faire, et pour ce l’atendoit il la moult volentiers et moult desirroit sa venue.</seg> </p> <p> <seg xml:id="c65_Fr165_p12" n="12">Mais ore laisse li contes a parler de <persName ref="">Chingins Caan</persName> et retourne a <persName ref="">Prestre Jehan</persName> et a ses gens.</seg> </p> </div> 