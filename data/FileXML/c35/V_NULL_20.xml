<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">V, 20</placeName> </seg> </p> <p> <seg n="">Del reame de <placeName ref="">Ereimain</placeName>.</seg> </p> <p/> <p> <seg xml:id="c35_V20_p8" n="8">Et siando desmontade queste do zornade el se trova una gran pianura, et al chomenzamento de questa pianura se trova una zitade ch’à nome <placeName ref="">Chamandin</placeName>, la quale per antigo tempo iera granda e molto nobele oltra muodo, ma hora nonn è chussì granda perché <persName ref="">Tartari</persName> molte fiade li à fato gran dano. </seg> <seg xml:id="c35_V20_p9" n="9">In la pianura sono molto chaldo, et la provinzia dela qual nui chomenzassemo a parlar è chiamata <placeName ref="">Erchobant</placeName>. </seg> <seg xml:id="c35_V20_p10" n="10">Et li suo’ fruti sono <term ref="">datali</term> e <term ref="">pome del paradixo</term> et sono molti altri fruti li quali non se trova in ’ste parte per el gran fredo. </seg> <seg xml:id="c35_V20_p11" n="11">Et in questa pianura se trova una zenerazion de oxeli li quali sono chiamati <term ref="">francholini</term>, ch’è simele ali <term ref="">falchoni</term> dele altre parte, et sì è negri e bianchi mesedadi ed à el becho negro. </seg> <seg xml:id="c35_V20_p12" n="12">Et le altre bestie è simele ale nostre. </seg><seg xml:id="c35_V20_p13" n="13"> Li <term ref="">buò</term> sono molti grandi e tuti bianchi chomo neve, ed à uno pelo pizolo e baso e questo sono per el chaldo grando; ed à le chorne churte e grosse et nonn à onge, et ale spalle à uno gobo groso do <term ref="">palma</term>; al veder someiâ <term ref="">ganbeli</term>, e queli vien chargadi et metese zoxo e poi se lieva chomo fano i <term ref="">ganbeli</term>, et porta chargo oltra muodo perché i sono forti. </seg> <seg xml:id="c35_V20_p14" n="14">Anchora se trova <term ref="">chastroni</term> grandi chomo axeni, li quali àno la choda tanto grasa che pexa più de trenta <term ref="">livre</term> grosse ed è molti boni da manzar. </seg> <seg xml:id="c35_V20_p15" n="15">Et in questa pianura sono molti chasteli e zitade le qualle àno i muri de tera grosi e alti per defenderse dali robadori li quali schore tuta la patria. </seg><seg xml:id="c35_V20_p16" n="16"> E questi vien chiamati <persName ref="">Charaunas</persName> perché le madre fo d’<placeName ref="">India</placeName> et li suo’ padri fo <persName ref="">Tartari</persName>. </seg> <seg xml:id="c35_V20_p17" n="17">Et quando questa zente vuol schorer e robar tuta la patria, elli fano per arte diabolicha tuto el zorno esser schu|ro, |20v| che puocho lutan se puol veder; et dura questa schuritade ben oto zornade per quela pianura. </seg><seg xml:id="c35_V20_p18" n="18"> Et fato questo i vano per quela pianura chavalchando l’uno apreso l’altro, molti in chonpagnia, e partese in molte parte; et per questo modo lor tien tuta la pianura, et tuti queli ch’eli trova vieno prexi et nesun, homo nì animal, non li può schanpare; et quando i prende algun omo vechio i lo alzide, e li zoveni vende. </seg><seg xml:id="c35_V20_p19" n="19"> Lo re de questi vien chiamado <persName ref="">Negodar</persName>. </seg> <seg xml:id="c35_V20_p20" n="20">Et questo una volta andò ala chorte de <persName ref="">Agati</persName>, fradelo del <persName ref="">Gran Chan</persName>, chon diexemilia omeni dela so zente, et stete chon elo perché lui era so barba. </seg> <seg xml:id="c35_V20_p21" n="21">Et stando questo <persName ref="">Negodar</persName> chon questo suo barba, uno zorno questo se partì da ’sto so barba <persName ref="">Agati</persName> chon diexemilia homeni dela so zente quali erano molto chrudelissimi. </seg> <seg xml:id="c35_V20_p22" n="22">Senza alguna providenzia pasò per <placeName ref="">Sobasain</placeName>, per la provinzia de <placeName ref="">Chisuamor</placeName>, et prese molta zente e animali. </seg> <seg xml:id="c35_V20_p23" n="23">Et abiando passati questa provinzia che à nome <placeName ref="">Dilivra</placeName>, tolse quele zità de <placeName ref="">Delivra</placeName> et romaxe in quela; e tolse el reame de uno che avea nome <persName ref="">Asendi soldan</persName>, el quale era molto richo e possente; et chon quela zente romaxe in quel luogo et feva guera a tute persone zirchostante al muodo ve ò dito di sopra, ché lui non temeva alguna persona. </seg> <seg xml:id="c35_V20_p24" n="24">Onde ve dicho che pocho manchò che non fosse prexo misier <persName ref="">Marcho Polo</persName> da questa zente in ’sta pianura, ma el schanpò in uno chastelo chiamato <placeName ref="">Chansolmin</placeName>, mo alguni deli so chonpagni fo prexi e vendudi et altri ne fo morti.</seg> </p> </div> 