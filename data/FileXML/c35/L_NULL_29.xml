<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">L, 29</placeName> </seg> </p> <p> <seg n="">De civitate <placeName ref="">Camandi</placeName>.</seg> </p> <p/> <p> <seg xml:id="c35_L29_p1" n="1">In fine vero dicti descensus, quem diximus duorum dierum, est civitas magna dicta <placeName ref="">Camandi</placeName>, que olim fuit longe maior; et est in principio cuiusdam planiciei magne que est valde concava et depressa. </seg> <seg xml:id="c35_L29_p2" n="2">Et est hec provincia quam modo incipimus dicta <placeName ref="">Reobar</placeName>. </seg> <seg xml:id="c35_L29_p3" n="3">Fructus harum gentium sunt <term ref="">dactili</term>, <term ref="">poma paradisi</term>, <term ref="">pistachi</term> et alii quam plures fructus, quibus carent frigida loca nostra. </seg> <seg xml:id="c35_L29_p4" n="4">Et in hac planicie est species quedam avium, dicta ‘<term ref="">francholini’</term>, qui sunt diversi a <term ref="">francholinis</term> aliarum partium: sunt enim albi et nigri coloris mixtim, et habent pedes et rostrum rubeos. </seg> <seg xml:id="c35_L29_p5" n="5">Quadrupedia similiter diversificata habent. </seg><seg xml:id="c35_L29_p6" n="6"> <term ref="">Boves</term> enim eorum sunt maxime totaliter albi ut nix; pilum vero habent parvum et planum – quod accidit occasione caliditatis loci –, et cornua habent brevia et grossa et non acuta; et inter spatulas habent gibbum rotundum altum bene duobus <term ref="">palmis</term>, et sunt pulcra valde animalia ad videndum. Et cum onerari debent, se flectunt ut moris est <term ref="">camelorum</term>; et honerati surgunt, et ferunt eorum onera multum bene: sunt enim valde fortes. </seg> <seg xml:id="c35_L29_p7" n="7">Et habent <term ref="">arietes</term> magnitudinis <term ref="">asinorum</term>, et habent caudam tante grossitudinis et latitudinis quod sunt ponderis librarum circa .XXX. Sunt enim grossi ‹valde› et pulchri, et pingues et boni ad commedendum. </seg> <seg xml:id="c35_L29_p8" n="8">In hac planicie sunt quam plures civitates et castra, habentia muros grossos ‹et› altos a terra, ut tute se conservent a gentibus dictis <persName ref="">Caraunas</persName>. Que ‹gentes› ideo sic dicuntur quia eorum patres sunt <persName ref="">Tartari</persName> et eorum matres Indiane. Et hee gentes sepe currunt et depredantur hanc contratam; sed cum hec facere ‹volunt›, suis incantationibus et artibus mutant clarum diem in modum noctis obscure, et faciunt obtenebrari ‹in› tantum quod parum potest quis longe videre – et hanc talem obscuritatem faciunt apparere |5bis| circhum circa bene .VII. dietis longe. Et tunc ipsi, qui bene noverunt contratam, incedunt simul aliquando bene .<term ref="">X</term>m., et capiunt animalia et homines et quecumque volunt; verum quod omnes senes occidunt; iuvenes verum conservant, pro servis vendunt. </seg> <seg xml:id="c35_L29_p9" n="9">Et ab hiis gentibus in talibus obscuritatibus fere captus fuit dominus <persName ref="">Marchus Paulo</persName>, sed fugit in castrum quoddam dictum <persName ref="">Canosalmi</persName>. Plures tamen de eius societate remanserunt capti.</seg> </p> </div> 