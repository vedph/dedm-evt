<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 35</placeName> </seg> </p> <p> <seg n="">Ci dit le .XXXV. chapitre d’une cité qui a non <placeName ref="">Camady</placeName>.</seg> </p> <p/> <p> <seg xml:id="c35_Fr135_p1" n="1">Quant on chevauche ces .II. journees a declin, si trueve on un grant plain et, au commencement de ce plain, trueve on une cité qui est appellee <placeName ref="">Comady</placeName>, qui jadis fu moult grant cité et noble; mais orendroit ne vaut pas tant, car <persName ref="">Tartars</persName> d’autre païs l’ont [damagie] par pluseurs foiz. </seg> <seg xml:id="c35_Fr135_p2" n="2">Et sachiez que cest plain que je vous di est moult chaut lieu. </seg><seg xml:id="c35_Fr135_p3" n="3"> [Et] ceste province que nous commençons ores, si est apelez <placeName ref="">Reobarles</placeName>.</seg> </p> <p> <seg xml:id="c35_Fr135_p4" n="4">Lor fruis sont <term ref="">dates</term> et <term ref="">pommes de paradis</term> et autres fruis assez, [lesquels] ne sont en [nostres lieus frois]. </seg> <seg xml:id="c35_Fr135_p5" n="5">Et a ce plain a une generation d’oisiaus que l’en apele <term ref="">francelin</term>, qui sont devisé aus autres <term ref="">francolins</term> du monde, car il sont blanc et noir et les piez et le bec ont vermeil. </seg> <seg xml:id="c35_Fr135_p6" n="6">Les bestes sont aussi devisees. </seg><seg xml:id="c35_Fr135_p7" n="7"> Et vous dirai du <term ref="">buef</term> premierement. </seg> <seg xml:id="c35_Fr135_p8" n="8">Il sont [moult grans et touz blanz comme nois]; le [poil] ont petit et plain, et ce avient pour le lieu qui est chaut. </seg><seg xml:id="c35_Fr135_p9" n="9"> Il ont les cornes courtes et grosses, non aguës. </seg><seg xml:id="c35_Fr135_p10" n="10"> Entre les espaulles ont une boce roonde et haut[e] bien .II. <term ref="">paumes</term>. </seg> <seg xml:id="c35_Fr135_p11" n="11">Il sont la plus belle chose a veoir du monde et quant il les chargent, il se couchent comme <term ref="">chameus</term>, et puis se lievent avec leur charge, car ce sont moult fors bestes. </seg> <seg xml:id="c35_Fr135_p12" n="12">Encore sont <term ref="">moutons</term> aussi granz comme <term ref="">asnes</term> et ont la queue aussi grant et aussi grosse, que bien poise .XXX. <term ref="">livres</term>; il sont moult bel et gras et bons a mengier.</seg> </p> <p> <seg xml:id="c35_Fr135_p13" n="13">En ce plain a pluisours chastiaus et viles qui ont lors murs de terre haut et gros a deffendre soi des <persName ref="">Tartars</persName> qui y sont assez, et les apelent <persName ref="">Caraonas</persName>. </seg> <seg xml:id="c35_Fr135_p14" n="14">Pour quoi ont il ce non? </seg><seg xml:id="c35_Fr135_p15" n="15"> Pour ce que leur meres sont indiennes et leur peres <persName ref="">tartars</persName>. </seg> <seg xml:id="c35_Fr135_p16" n="16">Et sachiez [que] quant ces <persName ref="">Caraonas</persName> veulent coure le pays et rober, si font par enchantement, par oevre [dyabolique], tout le jour devenir oscur, que a paines voit on son compaignon pres de lui; et ceste occurté dure .VII. journees de lonc. </seg> <seg xml:id="c35_Fr135_p17" n="17">Il sevent moult bien le païs et chevauchent l’un pres de l’autre et sont aucune foiz .X. <term ref="">mile</term>, tel foiz plus ou mains, si que ilprendent tout le plain. </seg><seg xml:id="c35_Fr135_p18" n="18"> Et touz ceuz qu’il truvent em plain hors de vile ou [de] chastel sont pris, qu’il n’en puet eschaper ne homme ne femme ne bestail. </seg><seg xml:id="c35_Fr135_p19" n="19"> Et puis qu’il ont pris tout, il occient les hommes viellars, et les jones et les femmes vendent par autres païs pour esclas, si que il destruient moult la contree et l’ont presque toute deserté.</seg> </p> <p> <seg xml:id="c35_Fr135_p20" n="20">Leur roys est apelez <persName ref="">Nogadar</persName> de ses males gens. </seg> <seg xml:id="c35_Fr135_p21" n="21">Et cestui <persName ref="">Nogadar</persName> ala a la court de <persName ref="">Ciagacy</persName>, qui estoit frere charnel au <persName ref="">Grant Caam</persName>, avec lui bien .X.M. hommes a <term ref="">cheval</term> de sa gent, et demouroit avec lui pour ce que son oncle estoit. </seg> <seg xml:id="c35_Fr135_p22" n="22">Et demourant o lui, s’apensa celui <persName ref="">Nogadar</persName> une grant felonnie et vous dirai comment. </seg> <seg xml:id="c35_Fr135_p23" n="23">Il se parti de son oncle, qui en la <placeName ref="">Grant Ermenie</placeName> estoit, et s’en afuy avec une quantité de gent a <term ref="">cheval</term>, qui moult estoient cruel, et s’en passa parmi <placeName ref="">Badasiam</placeName> et par une autre prouvence qui s’apelle <placeName ref="">Pallay</placeName> et par une autre qui [a a non] <placeName ref="">Chesiemar</placeName>, et iluec perdi maintes de ses gens et de ses bestes, pour ce que les voies sont estroites et mauvaises. </seg> <seg xml:id="c35_Fr135_p24" n="24">Et quant il ot toutes ces provinces princes, il entra en <placeName ref="">Ynde</placeName>, en la contree d’une prouvence qui est apelee <placeName ref="">Dalivar</placeName>, et prist la cité qui est moult noble, qui a a non aussi <placeName ref="">Dalivar</placeName>, et demoura en cele cité et par celui regne que il toli au roy qui estoit de cele province, qui avoit non <persName ref="">Asidin Soldar</persName>, qui moult estoit granz et riches. </seg> <seg xml:id="c35_Fr135_p25" n="25">Et iluecques demouroit <persName ref="">Nogadar</persName> avec son ost, qui n’avoit paour de nului et fait guerre a touz les autres <persName ref="">Tartars</persName> qui entour sa terre demeurent.</seg> </p> <p> <seg xml:id="c35_Fr135_p26" n="26">Or vous ai conté de ces males gens et de leur afaires, si vous [di] que mesires <persName ref="">Marc Pol</persName> meïsmes fu pris [de] cele gent en cele oscurté; mais si comme Diex vout, il se bouta el chastel qui pres d’iluec estoit, qui a a non <placeName ref="">Cahosabuy</placeName>, et perdi toute sa compaignie, qu’i n’eschapa avec lui que .IIII. personnes.</seg> </p> <p> <seg n=""></seg><seg xml:id="c35_Fr135_p27" n="27"> Or vous ai conté si comme il avint, si yrons avant et vous conterons des autres choses.</seg> </p> <p> <seg n=""> </seg> </p> </div> 