<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Fr1, 46</placeName> </seg> </p> <p> <seg n="">Ci dit le .XLVI. capitre de la province de <placeName ref="">Balacian</placeName>.</seg> </p> <p/> <p> <seg xml:id="c46_Fr146_p1" n="1"><placeName ref="">Balacian</placeName> est une province dont les gens aourent <persName ref="">Mahommet</persName>. </seg> <seg xml:id="c46_Fr146_p2" n="2">Il ont langage par eus. </seg><seg xml:id="c46_Fr146_p3" n="3"> Et est moult grant royaumes. </seg><seg xml:id="c46_Fr146_p4" n="4"> Et regnent par heritage. </seg><seg xml:id="c46_Fr146_p5" n="5"> [Et] tous ceulz qui en tel [lignage] sont si sont descendu du lignage <persName ref="">Alixandre</persName> et de la fille le roy <persName ref="">Daire</persName>, qui estoit sires du grant regne de <placeName ref="">Persie</placeName>; et s’apelent tuit cil roy en sarrazinois <persName ref="">Zul Carnam</persName>, qui vaut a dire en françois <persName ref="">Alixandre</persName>, car c’est pour l’amour au grant <persName ref="">Alixandre</persName>. </seg> </p> <p> <seg xml:id="c46_Fr146_p6" n="6">Et en ceste terre naissent les <term ref="">balais</term>, qui sont moult bonnes pierres precieuses et de granz vaillances. </seg> <seg xml:id="c46_Fr146_p7" n="7">Et si les trueve on es roches de lor montaignes, car il cavent moult souz terre et font granz cavernes, si comme cil qui cavent les [argentieres], et c’est [en] une propre montaigne seulement que il apelent <placeName ref="">Siginnan</placeName>. </seg> </p> <p> <seg xml:id="c46_Fr146_p8" n="8">Li roys les fait caver pour lui, et nuls autres hommes ne porroit aler en cele montaigne caver pour lui que maintenant ne fust mort, car il y a paine la teste et l’avoir, et que nus ne le puet traire de son royaume. </seg><seg xml:id="c46_Fr146_p9" n="9"> Mais il les amase touz et les envoie as autres roys que il li couvient faire treuage, et a ceuz les envoie par amistié. </seg><seg xml:id="c46_Fr146_p10" n="10"> Et ceulz que il veut [fait] vendre pour <term ref="">or</term> et <term ref="">argent</term>. </seg> <seg xml:id="c46_Fr146_p11" n="11">Et ce fait il pour ce que si <term ref="">balais</term> soient chier et de grant vaillance car, se il les faisoit caver a chascun, il en caveroient tant que tout le mont en seroit plain, et seroient vil tenu. </seg><seg xml:id="c46_Fr146_p12" n="12"> Et pour ce les fait il si poi caver.</seg> </p> <p> <seg xml:id="c46_Fr146_p13" n="13">Et bien gardez qu’encor y a en ceste contree meïsmes une autre montaigne ou l’en trueve l’<term ref="">azur</term>, et est le plus fin du monde; et s’i trueve on une vaine si comme <term ref="">argent</term>. </seg><seg xml:id="c46_Fr146_p14" n="14"> Encore y a autres montaignes et argentieres moult grant quantité, si que ceste province est moult riche. </seg><seg xml:id="c46_Fr146_p15" n="15"> Et est moult froide contree. </seg> </p> <p> <seg xml:id="c46_Fr146_p16" n="16">Et sachiez qu’il y a moult bons <term ref="">chevaus</term> qui sont moult granz coureours a merveilles et ne portent nul fer en leur piez et si vont par montaignes et par mauvais chemins assez. </seg> <seg xml:id="c46_Fr146_p17" n="17">Encore naissent en ces montaignes <term ref="">faucons sacrez</term> qui sont moult bons et bien volanz. </seg> <seg xml:id="c46_Fr146_p19" n="19">Oiselez y a grant plenté. </seg><seg xml:id="c46_Fr146_p20" n="20"> Fourment ont bon et <term ref="">orge</term> sanz escorche. </seg> <seg xml:id="c46_Fr146_p21" n="21">Il n’ont nule huile d’olive mais de <term ref="">succinan</term> assez et de nois. </seg><seg xml:id="c46_Fr146_p22" n="22"> En cest royaume a maint estroit mauvais pas et si fors que il n’ont doute de nului, et lor citez et leur chastiaus sont en granz montaignes et en moult fors lieus. </seg><seg xml:id="c46_Fr146_p23" n="23"> Il sont moult bon archier et bon chaceour.</seg> </p> <p> <seg xml:id="c46_Fr146_p24" n="24">Et li pluisour d’eulz vestent piaus de bestes, car il ont grant chierté de <term ref="">dras</term>. </seg> <seg xml:id="c46_Fr146_p25" n="25">Et les granz dames et les gentilz hommes portent <term ref="">dras</term> tiex comme je vous dirai: il portent braies tout et les font de toille de <term ref="">coton</term> et i metent bien de .C. <term ref="">bras</term> et de tel mains; et ce font il pour moustrer qu’il aient grosseur naches, car les hommes se delitent moult en ce. </seg> </p> <p> <seg xml:id="c46_Fr146_p26" n="26">Or vous avons conté tout l’afaire de cest regne, si vous conterons d’unes diverses gens qui sont vers <term ref="">midi</term> loing de ceste province .X. journees.</seg> </p> </div> 