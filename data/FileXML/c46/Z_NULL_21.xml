<?xml version="1.0" encoding="utf-8"?> <div type="chapter" xml:id=""> <p> <seg n=""> <placeName ref="">Z, 21</placeName> </seg> </p> <p/> <p> <seg xml:id="c46_Z21_p1" n="1"><placeName ref="">Balaxian</placeName> est provincia quedam, gentes cuius <persName ref="">Macometi</persName> legem observant et per se loquelam habent. </seg> <seg xml:id="c46_Z21_p2" n="2">Magnum quidem regnum est. </seg><seg xml:id="c46_Z21_p3" n="3"> Per succesionem hereditariam regitur; que progenies a rege <persName ref="">Alexandro</persName> desendit et a filia regis <persName ref="">Darii </persName>Magni <persName ref="">Persarum</persName>. </seg> <seg xml:id="c46_Z21_p4" n="4">In ista provincia nascuntur lapides preciosi qui <term ref="">balasi</term> appelantur, et in magnis nascuntur montibus. </seg> <seg xml:id="c46_Z21_p5" n="5">Rex vero facit in isto monte fieri cavernas, quemadmodum fatiunt qui <term ref="">argentum</term> fodiunt; nec alius, terrigena vel forensis, preter quam rex, lapides istos audet, in pena capitis et eris, aliquo modo fodi facere vel cavari, nisi de gratia speciali per ipsum regem concesum fuerit alicui. </seg> <seg xml:id="c46_Z21_p6" n="6">Et hoc facit quia vult ut eius <term ref="">balasi</term> propter honorem suum maioris valoris sint et cariores habeantur ubique, quia, si quilibet ad libitum foderet et extra districtum portaret, tanta copia ibi est quod fiere‹n›t viles, nec tanti essent valoris. </seg> <seg xml:id="c46_Z21_p7" n="7">Item hic inveniuntur montes, in quibus sunt lapides de quibus fit <term ref="">açurum</term> melius quod reperiatur in mundo. </seg> <seg xml:id="c46_Z21_p8" n="8">Sunt etiam ibi montes, in quibus vene inveniuntur <term ref="">argentum</term>, <term ref="">ramum</term> et <term ref="">plumbum</term> producentes in maxima quantitate. </seg> <seg xml:id="c46_Z21_p9" n="9">Frigida quidem provincia est. </seg><seg xml:id="c46_Z21_p10" n="10"> Inveniebantur in hac provincia <term ref="">equi</term> qui desenderant a natura equi regis <persName ref="">Alexandri</persName>, <persName ref="">Bucifalch</persName> nomine, qui nascebantur omnes cornu habentes in fronte sicuti <persName ref="">Bucifalch</persName>, quia ab ipso <term ref="">equo</term> <term ref="">eque</term> conceperant. </seg> <seg xml:id="c46_Z21_p11" n="11">Sed postea fuit destructa tota illorum natura. </seg><seg xml:id="c46_Z21_p12" n="12"> Habent frumentum bonum, et <term ref="">ordeum</term> nascitur ibi sine cortice, videlicet quod totum est medulla, nec remulle trahuntur ex eo. </seg> <seg xml:id="c46_Z21_p13" n="13">Quasi omnes vestiuntur <term ref="">coriis</term> bestiarum, quia aliarum vestium caritudinem habent. </seg> <seg xml:id="c46_Z21_p14" n="14">Item proprietas montium talis est: ipsi sunt altissimi ita quod de infimo ad sumum in itinere dura‹t› homo a mane usque ad vesperas priusquam possit asendere. </seg><seg xml:id="c46_Z21_p15" n="15"> In sumitate vero sunt planities magne, ubi ubertas herbarum et arborum, ubi fontes magni et purissimi qui tanquam flumina discurunt per rupes ad yma. </seg><seg xml:id="c46_Z21_p16" n="16"> In illis sumitatibus montium, tam purus est aer et tam salutifer status, quod si homo, dum existat in civitatibus et mansionibus que in valibus iuxta montes firmate sunt, cuiuslibet generis febres incurat, videlicet tercianas, quartanas vel continuas, et illico quiescens in montibus, repulsa infirmitate, recipit sanitatem. </seg><seg xml:id="c46_Z21_p17" n="17"> Et dominus <persName ref="">Marcus</persName> hoc idem se dixit expertum fuise. </seg> <seg xml:id="c46_Z21_p18" n="18">Sunt etiam duo vel tres montes quasi sulphurei; et semper accedunt de montibus illis aque sulphuree. </seg><seg xml:id="c46_Z21_p19" n="19"> Ibi est maxima copia <term ref="">arietum</term> silvestrium. </seg><seg xml:id="c46_Z21_p20" n="20"> Eorum viri in grosis mulieribus delectantur, et que crosior aparet pulcrior eis videtur.</seg> </p> <p/> </div> 