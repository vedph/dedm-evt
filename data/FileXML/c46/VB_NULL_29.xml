<?xml version="1.0" encoding="utf-8"?> <div type="chapter" xml:id=""> <p> <seg n=""> <term ref="">VB, 29</term> </seg> </p> <p/> <p> <seg xml:id="c46_VB29_p1" n="1"><placeName ref="">‹B›alasan</placeName> è una provincia i abitanti dela qualle adorano <persName ref="">Macometo</persName> et àno lenguaço per sì. </seg> <seg xml:id="c46_VB29_p2" n="2">Et è grande e llarga provincia et àno per segnore re che sociede per eredità, e fi dito eser dela stirpe de re <persName ref="">Allexandro</persName>, deseso del fiollo del re <persName ref="">Allexandro</persName>, nato dela fiolla de <persName ref="">Dario</persName>, inperadore de <placeName ref="">Persia</placeName>; et chiamase quei re <persName ref="">Çulcarnem</persName>, che in lingua nostra se diria la raina allexandrina. </seg> <seg xml:id="c46_VB29_p3" n="3">Et in dita provincia se trova i <term ref="">balassi</term>, i qual se trova nelle montagne con grande afano, perché è besogno a far de gran chave nele montagne con grandissima spexa et affano per trovar quelli, chome in queste parte de qui se trova l’<term ref="">oro</term> et <term ref="">argiento</term>: et questa montagna è chiamata <placeName ref="">Siçinam</placeName>. </seg> <seg xml:id="c46_VB29_p4" n="4">Et sollo el <persName ref="">Segnore</persName> sì la fa chavare: e lle più chare se teno per lui e per donare a ssegnori, e lle alltre fano vendere a marchadanti, né ardiria neuno alltro farne chavare a pena dila vita, però tutte conven passare per el meço del re. </seg> <seg xml:id="c46_VB29_p5" n="5">Trovasse eçian in dito paexe in un’altra montagna la vena del’<term ref="">açuro</term>: et èno el più fin <term ref="">açuro</term> oltramarin che se sapia; trovasse ecian in dite montagne vena de <term ref="">argiento</term> et ‹in gran› quantità. </seg> <seg xml:id="c46_VB29_p6" n="6">El paexe è fredo. </seg><seg xml:id="c46_VB29_p7" n="7"> Naschono de belisimi <term ref="">chavalli</term> et non portano feradi i piedi e ssono prefetissimi in montagna. </seg> <seg xml:id="c46_VB29_p8" n="8">Nascono in dite montagne <term ref="">falconi lainieri</term> molto volanti, et ecian <term ref="">falconi sacari</term>; àno belissime chaçaxon. </seg> <seg xml:id="c46_VB29_p9" n="9">Trovasi <term ref="">orço</term> sença schorça; non àno ollio de oliva: |235v| fano de olio de noxe e quello i adoperano. </seg> <seg xml:id="c46_VB29_p10" n="10">Et è fortissimo paexe per le streture d’i passi et per la maçor parte le citade et chastelli sono nelle montagne, in luogi fortissimi. </seg><seg xml:id="c46_VB29_p11" n="11"> Sono boni arcieri et chaçatori e per la maçor parte vesteno <term ref="">chuori</term>; per manchamento àno de altri drapamenti. </seg> <seg xml:id="c46_VB29_p12" n="12">Le femene suo’ se studiano molto de esser grasse però che i omeni de quelle molto se deleta: e per parere esser ben grasse, portano mudande fino ai piedi, le qual le inpieno di <term ref="">banbaso</term> e fasse molto grosse nele nadege; èno disconça cossa a vedere tanta groseça.</seg> </p> <p/> </div> 