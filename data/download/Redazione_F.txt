F, 105
[1] Ci devise de la grant cité de Giugiu.

[2] Et quant l’en s’en part de cest pont et il est alés trointe MILES por PONENT trouvant toutes foies bieles erberges et vignes et chans, adonc treuve une cité qui est apelés Giogiu, grant et biele. [3] Hi a maintes abaïe de YDRES; il vivent de merchandie et des ars; il hi se laborent DRAS de SOIE et doré et biaus SENDAL; et il hi a maintes herbergieries qe erbergient les viandanç.
[4] Et quant l’en est parti |48a| de ceste ville et alés un MIL, adonc treuve l’en deus voies, que le une ala a PONENT et le autre a SCILOC. [5] Celle dou PONENT est dou Catai et celle do SILOC vait ver la grant provence dou Mangi. [6] Et sachiés tout voiremant qe l’en chevauche por PONENT por la provence dou Catai bien .x. jornee, et toutes foies treuve l’en maintes belles cités et maint biaus chastiaus, de grant mercandies et de grant ars, et biaus chans et bielles vingnes et domesces jens. [7] N’i a chouses qe a mentovoir face: por ce ne voç en diron rien.
[8] Et adonc laiseron de ceste maitiere et voç conteron de un roiame que Taianfu est appellés.
